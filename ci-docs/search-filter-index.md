---
title: Αναζήτηση και φιλτράρισμα προφίλ πελατών
description: Βρείτε γρήγορα πληροφορίες σχετικά με τα ενοποιημένα προφίλ πελατών και φιλτράρετε με βάση συγκεκριμένα χαρακτηριστικά.
ms.date: 11/01/2021
ms.reviewer: mhart
ms.subservice: audience-insights
ms.topic: conceptual
author: NimrodMagen
ms.author: nimagen
manager: shellyha
searchScope:
- ci-search-filter
- customerInsights
ms.openlocfilehash: 35bfd6530b9b80a4b0ec8ff992d9014534721907
ms.sourcegitcommit: b7dbcd5627c2ebfbcfe65589991c159ba290d377
ms.translationtype: HT
ms.contentlocale: el-GR
ms.lasthandoff: 04/27/2022
ms.locfileid: "8647091"
---
# <a name="customer-profiles-search--filter-index"></a>Προφίλ πελατών: Αναζήτηση και φιλτράρισμα ευρετηρίου

Το αποτέλεσμα της ενοποίησης των δεδομένων των πελατών σας είναι μια οντότητα Προφίλ πελάτη η οποία παρέχει μια ενοποιημένη προβολή στη συνολική βάση πελατών σας. Για να [βρείτε πληροφορίες για έναν συγκεκριμένο πελάτη ή μια ομάδα πελατών](customer-profiles.md) γρήγορα, μπορείτε να ρυθμίσετε τις δυνατότητες **Αναζήτησης** και **Φιλτραρίσματος** στη σελίδα **Πελάτες**. Διαβάστε παρακάτω για να μάθετε τον τρόπο με τον οποίο οι διαχειριστές μπορούν να επεξεργαστούν τα χαρακτηριστικά στη σελίδα **Ευρετήριο αναζήτησης και φίλτρων**, τα οποία είναι διαθέσιμα στους χρήστες για αναζήτηση και φιλτράρισμα.

   :::image type="content" source="media/search-filter.png" alt-text="Φίλτρο αναζήτησης":::

[!INCLUDE [progress-details-include](includes/progress-details-pane.md)]

## <a name="add-fields-and-specify-attributes"></a>Προσθήκη πεδίων και καθορισμός χαρακτηριστικών

Εάν είναι η πρώτη φορά που καθορίζετε χαρακτηριστικά με δυνατότητα αναζήτησης ως διαχειριστής, θα πρέπει να ορίσετε πρώτα τα πεδία με ευρετήριο. Προτείνουμε να επιλέξετε όλα τα χαρακτηριστικά με τα οποία οι χρήστες μπορούν να κάνουν αναζήτηση και να φιλτράρουν τους πελάτες στη σελίδα **Πελάτες**. Μπορείτε να καθορίσετε μόνο τα χαρακτηριστικά που υπάρχουν στην οντότητα Προφίλ πελάτη που δημιουργήσατε κατά τη διάρκεια της διαδικασίας ενοποίησης δεδομένων.

1. Ανοίξτε τη σελίδα **Πελάτες** και επιλέξτε **Αναζήτηση και φιλτράρισμα ευρετηρίου**.

2. Επιλέξτε **+ Προσθήκη** για να ορίσετε τα πεδία με ευρετήριο.

3. Επιλέξτε τα χαρακτηριστικά στη λίστα που θέλετε να προσθέσετε ως πεδία με ευρετήριο. Μπορείτε πάντα να προσθέσετε περισσότερα χαρακτηριστικά επιλέγοντας **Προσθήκη**. Επίσης, μπορείτε να καταργήσετε τα επιλεγμένα χαρακτηριστικά επιλέγοντας το σύμβολο **Κατάργηση**.

## <a name="explore-the-indexed-customer-fields-table"></a>Εξερευνήστε τον του Πίνακα πεδίων πελατών με ευρετήριο

Στον πίνακα παρουσιάζονται οι ακόλουθες πληροφορίες.

- **Όνομα**: Αντιπροσωπεύει το όνομα του χαρακτηριστικού όπως εμφανίζεται στην οντότητα Προφίλ πελάτη.
- **Τύπος δεδομένων**: Καθορίζει εάν ο τύπος δεδομένων είναι μια συμβολοσειρά, ένας αριθμός ή μια ημερομηνία.
- **Περιλαμβάνονται στην αναζήτηση**: Καθορίζει εάν αυτό το χαρακτηριστικό μπορεί να χρησιμοποιηθεί για την αναζήτηση πελατών στη σελίδα **Πελάτες** με χρήση του πεδίου **Αναζήτηση**.
- **Προσθήκη φίλτρου**: Στοιχείο ελέγχου για να καθορίσετε τον τρόπο με τον οποίο αυτό το χαρακτηριστικό μπορεί να χρησιμοποιηθεί για το φιλτράρισμα στη σελίδα **Πελάτες**.

## <a name="editing-filtering-options-for-a-given-attribute"></a>Επεξεργασία επιλογών φιλτραρίσματος για ένα δεδομένο χαρακτηριστικό

Το μενού **Φίλτρο** στη σελίδα **Πελάτες** μπορεί να περιλαμβάνει έναν μεταβαλλόμενο αριθμό επιπέδων χαρακτηριστικών (για παράδειγμα, διαφορετικές ηλικιακές ομάδες βάσει των οποίων φιλτράρονται οι πελάτες).

1. Επιλέξτε **Προσθήκη φίλτρου** για ένα δεδομένο χαρακτηριστικό στη σελίδα **Ευρετήριο αναζήτησης και φίλτρων**. Μπορείτε να ορίσετε τον αριθμό των αποτελεσμάτων και τη σειρά με την οποία θα είναι οργανωμένα. Ανάλογα με τον τύπο δεδομένων του χαρακτηριστικού, εμφανίζεται ένα από τα παρακάτω τμήματα παραθύρων.

- Χαρακτηριστικά τύπου συμβολοσειράς: Καθορίστε τον αριθμό των επιθυμητών αποτελεσμάτων στον πίνακα **Επιλογές φίλτρου συμβολοσειράς** και την πολιτική σειράς με την οποία θα είναι οργανωμένα.

- Χαρακτηριστικά αριθμητικού τύπου: Καθορίστε τα διαστήματα που περιλαμβάνονται στον πίνακα **Επιλογές φίλτρου συμβολοσειράς** και την πολιτική σειράς με την οποία θα είναι οργανωμένα.

- Χαρακτηριστικά τύπου ημερομηνίας: Καθορίστε τα διαστήματα που περιλαμβάνονται στον πίνακα **Επιλογές φίλτρου ημερομηνίας** και την πολιτική σειράς με την οποία θα είναι οργανωμένα.

2. Επιλέξτε **Αποθήκευση** για να εφαρμοστούν οι αλλαγές σας.

3. Επιλέξτε **Εκτέλεση** μόλις είστε έτοιμοι να εφαρμόσετε τις ρυθμίσεις σας. Μετά την επεξεργασία των αλλαγών, θα τις βρείτε στις [κάρτες πελατών στη σελίδα "Πελάτης"](customer-profiles.md). 

## <a name="next-steps"></a>Επόμενα βήματα

Εξετάστε τη [σελίδα ενοποιημένων προφίλ](customer-profiles.md) για να αναζητήσετε προφίλ ή να χρησιμοποιήσετε πεδία με ευρετήρια για να δείτε ένα υποσύνολο όλων των ενοποιημένων προφίλ.


[!INCLUDE [footer-include](includes/footer-banner.md)]
