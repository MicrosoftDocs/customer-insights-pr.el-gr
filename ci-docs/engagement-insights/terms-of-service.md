---
title: Προεπισκόπηση όρων παροχής υπηρεσίας
description: Κατανόηση των όρων παροχής υπηρεσίας για τις πληροφορίες δέσμευσης.
author: mochimochi016
ms.reviewer: mhart
ms.author: jefhar
ms.date: 06/09/2021
ms.service: customer-insights
ms.subservice: engagement-insights
ms.topic: conceptual
ms.manager: shellyha
ms.openlocfilehash: d43d3c49c81ab343db5623ee4f5ebeb100d3b2b7
ms.sourcegitcommit: 302910e39153f4b5c850ed9b1a62cb867e4df358
ms.translationtype: HT
ms.contentlocale: el-GR
ms.lasthandoff: 06/09/2021
ms.locfileid: "6218938"
---
# <a name="microsoft-dynamics-365-customer-insights--engagement-insights-preview"></a>MICROSOFT DYNAMICS 365 CUSTOMER INSIGHTS – Πληροφορίες δέσμευσης (προεπισκόπηση) 

Οι πληροφορίες δέσμευσης (προεπισκόπηση) είναι μια δυνατότητα έκδοσης προεπισκόπησης, πράγμα που σημαίνει ότι έχει λιγότερες ή διαφορετικές δυνατότητες ασφάλειας, προστασίας προσωπικών δεδομένων και εντοπισμού θέσης δεδομένων από αυτές που είναι γενικά στο Dynamics 365 Customer Insights. Εξετάστε τους παρακάτω όρους και την τεκμηρίωση του προϊόντος για να προσδιορίσετε εάν οι πληροφορίες δέσμευσης (προεπισκόπηση) είναι κατάλληλες για τα δεδομένα σας.

## <a name="preview-terms-of-service"></a>ΠΡΟΕΠΙΣΚΟΠΗΣΗ ΟΡΩΝ ΠΑΡΟΧΗΣ ΥΠΗΡΕΣΙΑΣ

ΤΕΛΕΥΤΑΙΑ ΕΝΗΜΕΡΩΣΗ ΟΚΤΩΒΡΙΟΣ 2020 

Με την πρόσβαση ή τη χρήση της προεπισκόπησης υπηρεσιών των πληροφοριών δέσμευσης Dynamics 365 Customer Insights (σε συνδυασμό με οποιαδήποτε πηγή δεδομένων που παρέχεται από τη Microsoft, οι "Υπηρεσίες"), αποδέχεστε τους όρους και τις προϋποθέσεις της παρούσας Σύμβασης. Αν δεν αποδέχεστε αυτούς τους όρους, μην αποκτήσετε πρόσβαση ή χρησιμοποιήσετε τις Υπηρεσίες.

## <a name="1-what-this-agreement-covers"></a>1. ΤΙ ΚΑΛΥΠΤΕΙ Η ΠΑΡΟΥΣΑ ΣΥΜΒΑΣΗ

Το παρόν αποτελεί σύμβαση ανάμεσα σε εσάς ("εσείς," "σας," "Πελάτης," "Συμμετέχων" ή "Κάτοχος άδειας") και της Microsoft Corporation ("Microsoft, "εμείς," ή "μας"). Οι όροι και οι προϋποθέσεις αυτής της σύμβασης ("Σύμβαση") ισχύουν για την πρόσβαση και τη χρήση των Υπηρεσιών από την πλευρά σας. Για λόγους σαφήνειας, οι Υπηρεσίες που καλύπτονται από την παρούσα Σύμβαση περιλαμβάνουν μόνο τις Πληροφορίες δέσμευσης του Customer Insights και όχι άλλες δυνατότητες ή λειτουργίες του Customer Insights, συμπεριλαμβανομένων ενδεικτικά των πληροφοριών κοινού. Οι Υπηρεσίες είναι προαιρετικές υπηρεσίες αξιολόγησης για τη λήψη σχολίων πριν από τη γενική κυκλοφορία.  

Ορισμένες υπηρεσίες ή λογισμικό της Microsoft ενδέχεται να είναι απαραίτητα για τη χρήση των Υπηρεσιών ("Απαιτούμενες προσφορές"). Η Microsoft δεν εκχωρεί κανένα δικαίωμα στο πλαίσιο της παρούσας Σύμβασης σε σχέση με την πρόσβαση σε ή τη χρήση των Απαιτούμενων προσφορών. Αντίθετα, οι Απαιτούμενες προσφορές διαθέτουν ξεχωριστή άδεια χρήσης βάσει οποιασδήποτε αντίστοιχης Σύμβασης άδειας χρήσης της Microsoft και ενδέχεται να απαιτούν την καταβολή τέλους. Αν είστε συνδρομητής του Dynamics 365 ή άλλων υπηρεσιών της Microsoft, η Σύμβαση πελάτη Dynamics 365 ή άλλη σύμβαση παροχής υπηρεσιών Microsoft ισχύει για τη χρήση του Dynamics 365 ή άλλων υπηρεσιών της Microsoft γενικά. Η παρούσα Σύμβαση ισχύει ειδικά για τη χρήση των Υπηρεσιών από εσάς.  

"Σύμβαση άδειας χρήσης της Microsoft" ή "MLA" είναι οι Όροι παροχής των ηλεκτρονικών υπηρεσιών της Microsoft (ανατρέξτε στη διεύθυνση http://microsoftvolumelicensing.com/) και τη σύμβαση πολλαπλών αδειών χρήσης (Volume Licensing) της Microsoft για τον συμμετέχοντα ή οποιαδήποτε άλλη ισχύουσα συμφωνία, στο πλαίσιο της οποίας ο Συμμετέχων έχει εγγραφεί ή έχει λάβει άδεια χρήσης για οποιεσδήποτε από τις Απαιτούμενες προσφορές. 

## <a name="2-the-services"></a>2. ΟΙ ΥΠΗΡΕΣΙΕΣ

### <a name="21-pre-release-services-and-updates"></a>2.1. Υπηρεσίες και ενημερώσεις προ-κυκλοφορίας

Αναγνωρίζετε ότι: 

(i) Οι Υπηρεσίες που παρέχονται στο πλαίσιο της παρούσας Σύμβασης βρίσκονται σε στάδιο προ κυκλοφορίας και είναι διαθέσιμες μόνο για περιορισμένο χρονικό διάστημα. (ii) Οι Υπηρεσίες ενδέχεται να μην λειτουργούν σωστά ή με τον τρόπο λειτουργίας μιας εμπορικής έκδοσης των Υπηρεσιών. (iii) Οι Υπηρεσίες ενδέχεται να εμφανίσουν διακοπές και εκτεταμένο χρόνο εκτός λειτουργίας κατά τη διάρκεια του οποίου ενδέχεται να μην μπορείτε να αποκτήσετε πρόσβαση στα Δεδομένα πελατών ή σε άλλες λειτουργίες. (iv) Ενδέχεται να παρασχεθούν ενημερώσεις καθ' όλη τη διάρκεια ισχύος οι οποίες μπορούν να προκαλέσουν διαγραφή των Δεδομένων πελατών ή αλλαγή της λειτουργικότητας των Υπηρεσιών. (v) Γενικά, λόγω της φύσης προ-κυκλοφορίας των Υπηρεσιών, ορισμένα ή όλα τα Δεδομένα πελατών ενδέχεται να χαθούν. (vi) Τα Δεδομένα πελατών σας ενδέχεται να μην μετεγκατασταθούν από τις Υπηρεσίες σε καμία μελλοντική έκδοση προ-κυκλοφορίας ή εμπορική έκδοση που ενδέχεται να κυκλοφορήσει. (vii) Η Microsoft μπορεί να επιλέξει να μην καταστήσει τις Υπηρεσίες γενικά διαθέσιμες. (viii) Φέρετε την αποκλειστική ευθύνη για τον καθορισμό των καταλληλότητας για χρήση των Υπηρεσιών και αναλαμβάνετε όλους τους κινδύνους που σχετίζονται με τη χρήση των Υπηρεσιών, συμπεριλαμβανομένων ενδεικτικά των κινδύνων και του κόστους των σφαλμάτων του προγράμματος, της συμμόρφωσης με τους ισχύοντες νόμους, της ζημίας ή απώλειας προγραμμάτων ή εξοπλισμού και της μη διαθεσιμότητας ή διακοπής των λειτουργιών. 

### <a name="22-future-releases"></a>2.2. Μελλοντικές εκδόσεις

Η Microsoft μπορεί να αλλάξει τις Υπηρεσίες ανά πάσα στιγμή, συμπεριλαμβανομένης ενδεικτικά μιας μελλοντικής προ-κυκλοφορίας ή μιας εμπορικής έκδοσης, ενώ ενδέχεται να μην κυκλοφορήσει μελλοντική προ-έκδοση ή εμπορική έκδοση.  

### <a name="23-pre-release-limitations"></a>2.3. Περιορισμοί προ-κυκλοφορίας

Λόγω της κατάστασης προ-κυκλοφορίας τους, οι Υπηρεσίες ενδέχεται να χρησιμοποιούν λιγότερα ή διαφορετικά μέτρα προστασίας προσωπικών δεδομένων και ασφάλειας από αυτά που υπάρχουν συνήθως σε μια υπηρεσία Microsoft Enterprise Online Service.  Δεν μπορείτε να χρησιμοποιήσετε τις Υπηρεσίες για να επεξεργαστείτε άλλα δεδομένα που υπόκεινται σε υψηλότερες απαιτήσεις συμμόρφωσης.   

### <a name="24-access-and-use-rights"></a>2.4. Δικαιώματα πρόσβασης και χρήσης

Μπορείτε να αποκτήσετε πρόσβαση και να χρησιμοποιήσετε τις Υπηρεσίες μόνο μέσω των μέσων που καθορίζουμε για τις Υπηρεσίες και μόνο σύμφωνα με τους όρους της παρούσας σύμβασης και τις πολιτικές και τις διαδικασίες που καθορίζονται για τη χρήση των Υπηρεσιών. Με την επιφύλαξη της αποδοχής και της συμμόρφωσής σας με την παρούσα σύμβαση, μπορείτε να χρησιμοποιήσετε τις Υπηρεσίες αποκλειστικά για τον σκοπό της εσωτερικής δοκιμής των Υπηρεσιών και της παροχής σχολίων στη Microsoft.   

### <a name="25-restrictions"></a>2.5. Περιορισμοί

Κατά τη χρήση των Υπηρεσιών, δεν μπορείτε να αποκτήσετε πρόσβαση ή να χρησιμοποιήσετε τις Υπηρεσίες: 

- για τον σχεδιασμό ή τη δημιουργία ανταγωνιστικής υπηρεσίας ή με άλλο τρόπο για την αντιγραφή του σχεδιασμού, της λειτουργικότητας ή του περιβάλλοντος εργασίας χρήστη στις Υπηρεσίες,  

- για να παρακάμψετε τυχόν τεχνικούς περιορισμούς στις Υπηρεσίες που σας επιτρέπουν να τις χρησιμοποιείτε μόνο με συγκεκριμένους τρόπους.  

- να κοινοποιήσετε, να δημοσιεύσετε, να μισθώσετε, να δανείσετε, να πωλήσετε ή να μεταβιβάσετε τις Υπηρεσίες σε οποιονδήποτε τρίτο ή να τις χρησιμοποιήσετε για εμπορικές υπηρεσίες φιλοξενίας, 

- με τρόπο που απαγορεύεται από το νόμο, τους κανονισμούς, κρατικές εντολές ή διατάγματα, 

- για την παραβίαση δικαιωμάτων τρίτνω μερών,  

- για να προσπαθήσετε να αποκτήσετε μη εξουσιοδοτημένη πρόσβαση ή να διακόψετε οποιαδήποτε υπηρεσία, συσκευή, δεδομένα, λογαριασμό ή δίκτυο,  

- για να δημιουργήσετε ανεπιθύμητη ηλεκτρονική αλληλογραφία ή για τη διανομή κακόβουλου λογισμικού, 

- με τρόπο που θα μπορούσε να επηρεάσει τις Υπηρεσίες ή να εμποδίσει τη χρήση τους από οποιονδήποτε άλλο ή  

- σε οποιαδήποτε εφαρμογή ή κατάσταση όπου η αποτυχία της Υπηρεσίας θα μπορούσε να οδηγήσει σε θάνατο ή σοβαρό τραυματισμό οποιουδήποτε ατόμου ή σε σοβαρή φυσική ή περιβαλλοντική βλάβη. 

Εάν χρησιμοποιείτε τις Υπηρεσίες σε κοινόχρηστο περιβάλλον ή προστατευμένο περιβάλλον με άλλους χρήστες που δεν ανήκουν στον οργανισμό σας, δεν έχετε το δικαίωμα να παρεμβληθείτε στη χρήση του περιβάλλοντος από άλλους χρήστες και δεν μπορείτε να αποκτήσετε πρόσβαση, να διαγράψετε ή να τροποποιήσετε δεδομένα, λογισμικό, πληροφορίες ή άλλο υλικό που έχουν τοποθετηθεί στο περιβάλλον από άλλους χρήστες.

## <a name="3-data"></a>3. ΔΕΔΟΜΕΝΑ

Ως "ΓΚΠΔ" νοείται ο Κανονισμός 2016/679 του Ευρωπαϊκού Κοινοβουλίου και του Συμβουλίου για την προστασία των φυσικών προσώπων όσον αφορά την επεξεργασία δεδομένων προσωπικού χαρακτήρα και την ελεύθερη κυκλοφορία των εν λόγω δεδομένων. Οι όροι "Προσωπικά δεδομένα", "Θέμα δεδομένων", "Ελεγκτής", "Παραβίαση ασφάλειας δεδομένων", "Επεξεργαστής", "Επεξεργασία" και "Εποπτεύούσα αρχή" θα φέρουν τη σημασία που τους αποδίδεται στον ΓΚΠΔ ή σε άλλη ισχύουσα νομοθεσία. "Δευτερεύων επεξεργαστής" είναι ένας Επεξεργαστής που ορίζεται από άλλον Επεξεργαστή.  

### <a name="31-your-responsibility"></a>3.1 Οι ευθύνες σας

Είστε αποκλειστικά υπεύθυνοι για όλα τα δεδομένα που παρέχονται στη Microsoft μέσω της πρόσβασής σας ή της χρήσης των Υπηρεσιών ("Δεδομένα πελατών"), καθώς και για τυχόν προγράμματα λογισμικού ή υπηρεσίες που χρησιμοποιείτε σε σχέση με την πρόσβασή σας ή τη χρήση των Υπηρεσιών, συμπεριλαμβανομένης ενδεικτικά της λήψης των απαραίτητων μέτρων για τη δημιουργία αντιγράφων ασφαλείας αυτών των Δεδομένων πελατών, προγραμμάτων λογισμικού ή υπηρεσιών. 

### <a name="32-processing-of-personal-data-gdpr"></a>3.2 Επεξεργασία δεδομένων προσωπικού χαρακτήρα, ΓΚΠΔ

Στο βαθμό που η Microsoft είναι Επεξεργαστής ή Δευτερεύων εξεργαστής προσωπικών δεδομένων σε σχέση με τις Υπηρεσίες, οποιαδήποτε τέτοια προσωπικά δεδομένα θα υπόκεινται στις δεσμεύσεις της Microsoft σχετικά με τα "Δεδομένα επαγγελματικών υπηρεσιών" στους Όρους των ηλεκτρονικών υπηρεσιών και στο Πρόσάρτημα για την προστασία δεδομένων των ηλεκτρονικών υπηρεσιών. Συμφωνείτε ότι έχετε τις κατάλληλες συναινέσεις από οποιοδήποτε θέμα των δεδομένων για τη μεταφορά, αποθήκευση και επεξεργασία προσωπικών δεδομένων στις Ηνωμένες Πολιτείες ή οποιαδήποτε άλλη χώρα/περιοχή στην οποία η Microsoft, οι συνδεόμενες εταιρείες της, οι θυγατρικές της ή οι πάροχοι των υπηρεσιών της διατηρούν εγκαταστάσεις. 

## <a name="4-proprietary-rights"></a>4. ΔΙΚΑΙΩΜΑΤΑ ΙΔΙΟΚΤΗΣΙΑΣ

### <a name="41-reservation-of-rights-no-other-license"></a>4.1. Επιφύλαξη δικαιωμάτων, Καμία άλλη άδεια χρήσης

Εκτός από την περιορισμένη χρήση και τα δικαιώματα πρόσβασης στις Υπηρεσίες που καθορίζονται στην παρούσα σύμβαση, η Microsoft διατηρεί όλα τα άλλα δικαιώματα που δεν εκχωρούνται ρητά στην παρούσα σύμβαση. Δεν εκχωρούνται πρόσθετα δικαιώματα (συμπεριλαμβανομένων των έμμεσων αδειών χρήσης, των δικαιωμάτων ή εκχωρήσεων) είτε κατά συνεπαγωγή, πρόληψη υπαναχώρησης ή άλλως. 

### <a name="42-no-claims-of-ownership-by-microsoft"></a>4.2. Καμία απαίτηση κυριότητας από τη Microsoft

Η Microsoft δεν διεκδικεί καμία κυριότητα ή έλεγχο των Δεδομένων πελατών που μας παρέχετε σε σχέση με τη χρήση των Υπηρεσιών από εσάς. Είναι αποκλειστικά δική σας ευθύνη να προστατεύσετε τυχόν δικαιώματα που μπορεί να έχετε στα Δεδομένα πελατών και σε αυτές τις πληροφορίες.  

### <a name="43-customer-data"></a>4.3. Δεδομένα πελατών

Δηλώνετε και συμφωνείτε να διασφαλίσετε ότι κατέχετε τα απαραίτητα δικαιώματα σε οποιαδήποτε Δεδομένα πελατών, συμπεριλαμβανομένων των Προσωπικών δεδομένων, των προγραμμάτων λογισμικού ή των υπηρεσιών που χρησιμοποιείτε σε σχέση με τις Υπηρεσίες και ότι αυτές οι δραστηριότητες δεν παραβιάζουν την πνευματική ιδιοκτησία, τα προσωπικά ή άλλα δικαιώματα ιδιοκτησίας τρίτων μερών. Συμφωνείτε να αποκτήσετε όλα τα απαραίτητα δικαιώματα και να συμμορφωθείτε με όλες τις άδειες χρήσης ή άλλους όρους από τον νόμιμο κάτοχο των εν λόγω Δεδομένων πελατών, προγραμμάτων λογισμικού ή υπηρεσιών που δεν σας ανήκουν. Συμφωνείτε να αποκτήσετε πρόσβαση ή να χρησιμοποιήσετε τις Υπηρεσίες (α) χωρίς πρόθεση να υποβάλλετε τη Microsoft σε οποιεσδήποτε άλλες υποχρεώσεις προς εσάς ή οποιονδήποτε τρίτο και (β) αποκλειστικά με τρόπο που ανταποκρίνεται σε όλους τους ισχύοντες νόμους και κανονισμούς. 

Η Microsoft θα κατέχει αποκλειστικά οποιεσδήποτε βελτιώσεις αφορούν στις Υπηρεσίες,και προκύπτουν από την πρόσβαση και τη χρήση των Δεδομένων πελατών. Η Microsoft μπορεί επίσης να χρησιμοποιήσει πληροφορίες που προέρχονται από Δεδομένα πελατών, εάν αυτή η χρήση δεν περιλαμβάνει Δεδομένα πελατών και δεν υπάρχουν Δεδομένα πελατών που να μπορούν να αναλυθούν από μια τέτοια χρήση.

## <a name="5-no-support"></a>5. ΚΑΜΙΑ ΥΠΟΧΡΕΩΣΗ ΥΠΟΣΤΗΡΙΞΗΣ

Δεν φέρουμε υποχρέωση να παράσχουμε υπηρεσίες υποστήριξης για τις Υπηρεσίες. Ενδέχεται να μην είναι δυνατή η πρόσβαση στις Υπηρεσίες λόγω προγραμματισμένων και μη προγραμματισμένων λόγων, όπως ενημερώσεις συντήρησης, διακοπές τροφοδοσίας ρεύματος, αστοχίες συστήματος, παρατεταμένος χρόνος διακοπής λειτουργίας και άλλες διακοπές λειτουργίας. Κατά τη διάρκεια αυτών των περιόδων, ενδέχεται να μην μπορείτε να αποκτήσετε πρόσβαση ή να χρησιμοποιήσετε όλες ή ένα τμήμα αυτών των Υπηρεσιών. Ενδέχεται να χαθούν ορισμένα ή όλα τα Δεδομένα πελάτη. Σε περίπτωση διακοπής λειτουργίας ή αστοχίας λειτουργίας, η οποία κατά τη Microsoft ενδέχεται να προκαλέσει κίνδυνο στις Υπηρεσίες, η Microsoft μπορεί να καθορίσει, κατά τη διακριτική της ευχέρεια, την αναστολή των Υπηρεσιών.  

ΓΙΑ ΤΟΥΣ ΠΑΡΑΠΑΝΩ ΛΟΓΟΥΣ ΟΙ ΥΠΗΡΕΣΙΕΣ ΕΞΑΙΡΟΥΝΤΑΙ ΑΠΟ ΚΑΘΕ ΔΕΣΜΕΥΣΗ ΤΗΝ ΟΠΟΙΑ Η MICROSOFT ΠΑΡΕΧΕΙ ΓΕΝΙΚΑ ΣΤΙΣ ΣΥΜΒΑΣΕΙΣ ΕΠΙΠΕΔΟΥ ΥΠΗΡΕΣΙΩΝ ΤΗΣ, ΣΥΜΠΕΡΙΛΑΜΒΑΝΟΜΕΝΩΝ ΧΩΡΙΣ ΠΕΡΙΟΡΙΣΜΟ, ΤΩΝ ΔΕΣΜΕΥΣΕΩΝ ΠΟΥ ΠΑΡΕΧΟΝΤΑΙ ΑΠΟ ΤΗ MICROSOFT ΣΤΙΣ ΣΥΜΒΑΣΕΙΣ ΕΠΙΠΕΔΟΥ ΥΠΗΡΕΣΙΩΝ ΠΟΥ ΑΝΤΙΣΤΟΙΧΟΥΝ ΣΤΑ MICROSOFT POWER BI Ή DYNAMICS 365. 

## <a name="6-software"></a>6. ΛΟΓΙΣΜΙΚΟ

### <a name="61-scope-of-license"></a>6.1. Πεδίο άδειας χρήσης

Ως μέρος της χρήσης των Υπηρεσιών, σας παρέχουμε ένα περιορισμένο δικαίωμα: (α) να εγκαταστήσετε και να χρησιμοποιήσετε το λογισμικό της Microsoft που παρέχουμε για εγκατάσταση στη συσκευή σας ώστε να χρησιμοποιηθεί με την Υπηρεσία για να καταστεί δυνατή η χρήση κάποιας λειτουργικότητας (το "Λογισμικό") σε πολλούς υπολογιστές με Άδεια Χρήσης αποκλειστικά για εσωτερική αξιολόγηση, επίδειξη πρωτοτύπου και δοκιμή του Λογισμικού για πιθανή χρήση μέσα ή σε σύνδεση με τα προϊόντα και τις υπηρεσίες του κατόχου Άδειας Χρήσης. και (β) τη δυνατότητα εύλογης αντιγραφής του Λογισμικού και η συμπερίληψη των αντίστοιχων τμημάτων του Λογισμικού στα προγράμματα του Κατόχου άδειας χρήσης, σε κάθε περίπτωση αποκλειστικά σύμφωνα με και για το σκοπό του παραπάνω όρου (α) (και οποιοδήποτε μέρος του Λογισμικού που συγχωνεύεται με άλλο πρόγραμμα θα συνεχίσει να υπόκειται στην παρούσα Σύμβαση).

### <a name="62-limitations-of-license"></a>6.2. Περιορισμοί άδειας χρήσης

Επιφυλασσόμαστε όλων των άλλων δικαιωμάτων στο εν λόγω Λογισμικό. Δεν μπορείτε να αποσυναρμολογήσετε, αποσυμπιλήσετε ή να προβείτε σε αντιστροφή του σχεδιασμού του εν λόγω Λογισμικού που περιλαμβάνεται στις Υπηρεσίες, εκτός και μόνο στο βαθμό που η νομοθεσία επιτρέπει ρητά αυτήν τη δραστηριότητα. Ανεξαρτήτως των ανωτέρω περιορισμών, μπορείτε (α) να ενσωματώσετε εφαρμοστέα τμήματα δυαδικού κώδικα του Λογισμικού στα προγράμματα του Κατόχου της άδειας χρήσης, αποκλειστικά όπως προβλέπεται από την τεκμηρίωση. ή (β) να δημιουργήσετε προσαρμοσμένα συμβάντα κατά τη χρήση του Λογισμικού από τον Κάτοχο της Άδειας χρήσης. 

Το Λογισμικό υπόκειται στους νόμους και τους κανονισμούς εξαγωγών των Ηνωμένων Πολιτειών. Οφείλετε να συμμορφώνεστε με το σύνολο των διεθνών νόμων και κανονισμών εξαγωγής που ισχύουν για το Λογισμικό. Αυτοί οι νόμοι περιλαμβάνουν περιορισμούς για προορισμούς, τελικούς χρήστες και τελική χρήση. Για περισσότερες πληροφορίες, βλ. https://aka.ms/exporting. 

Εκτός και αν λάβετε διαφορετική ενημέρωση, η άδειά σας για χρήση του Λογισμικού που παρέχεται από εμάς ως μέρος των Υπηρεσιών θα λήξει ταυτόχρονα με τη λήξη του δικαιώματός σας να χρησιμοποιείτε τις Υπηρεσίες περίπτωση κατά την οποία οφείλετε να καταργήσετε άμεσα την εγκατάσταση του Λογισμικού. Ενδέχεται να απενεργοποιήσουμε το Λογισμικό τη δεδομένη στιγμή.

## <a name="7-feedback"></a>7. ΣΧΟΛΙΑ

Εάν παρέχετε σχόλια σχετικά με τις Υπηρεσίες στη Microsoft, παρέχετε χωρίς χρέωση στη Microsoft το δικαίωμα να χρησιμοποιήσει, να κοινοποιήσει και να θέση σε εμπορική χρήση τα σχόλιά σας με οποιονδήποτε τρόπο και για οποιονδήποτε σκοπό. Επιπλέον, παρέχετε σε τρίτα μέρη, χωρίς χρέωση, τα δικαιώματα πνευματικής ιδιοκτησίας που είναι απαραίτητα για τη χρήση ή τη διασύνδεση των προϊόντων, των τεχνολογιών και των υπηρεσιών τους με συγκεκριμένα τμήματα ενός λογισμικού ή μιας υπηρεσίας της Microsoft που περιλαμβάνει τα σχόλια. Δεν επιτρέπετε να παρέχετε σχόλια που υπόκεινται σε άδεια χρήσης η οποία απαιτεί από τη Microsoft να παρέχει άδεια χρήσης του λογισμικού ή της τεκμηρίωσης της σε τρίτους, επειδή η Microsoft περιλαμβάνει τα σχόλιά σας σε αυτά. Αυτά τα δικαιώματα υπερισχύουν της λήξης ή της καταγγελίας της παρούσας σύμβασης.

## <a name="8-publicity"></a>8. ΔΗΜΟΣΙΟΤΗΤΑ

Σε σχέση με τις Υπηρεσίες, η Microsoft μπορεί να δημιουργήσει τεκμηρίωση, ταινίες, φωτογραφίες, συστάσεις, προσφορές ή άλλες εγγραφές ή υλικό ("Υλικό δημόσιαςότητας"). Κάθε Υλικό δημόσιαςότητας θα προσδιορίζεται εκ των προτέρων και θα συμφωνείται αμοιβαία και θα ισχύουν οι ακόλουθες διατάξεις μόνο στο βαθμό που συμφωνείται συγκεκριμένο Υλικό δημόσιαςότητας.

### <a name="81-rights"></a>8.1. Δικαιώματα

Παραχωρείτε στη Microsoft το μη αποκλειστικό δικαίωμα να χρησιμοποιήσει την ονομασία σας, τα εμπορικά σήματα και τα σήματα υπηρεσίας σας και τα λογότυπά σας ("Σήματα") στο εν λόγω Υλικό δημοσιότητας.

### <a name="82-approvals"></a>8.2. Εγκρίσεις

Θα έχετε το δικαίωμα να εγκρίνετε, πριν από την πρώτη χρήση από τη Microsoft, κάθε Υλικό δημοσιότητας που περιλαμβάνει τα σήματα ή το όνομα και τα συναφή στοιχεία σας. Θα εξετάσετε εγκαίρως και είτε θα εγκρίνετε είτε θα απορρίψετε το εν λόγω υλικό (ενώ η έγκριση αυτή δεν θα παρακρατείται χωρίς εύλογη αιτία) εντός πέντε εργάσιμων ημερών από την ημερομηνία λήψης. Η μη απόκριση εντός αυτού του διαστήματος των πέντε ημερών θα εκλαμβάνεται ως έγκριση. Είστε αποκλειστικά υπεύθυνοι να εφιστάτε την προσοχή της Microsoft σε τυχόν σφάλματα δηλώσεων ή στην κατάργηση των εμπιστευτικών πληροφοριών σας από το Υλικό δημόσιότητας.

## <a name="9-disclaimer-of-warranties"></a>9. ΑΠΟΠΟΙΗΣΗ ΕΥΘΥΝΩΝ ΕΓΓΥΗΣΕΩΝ

ΠΑΡΕΧΟΥΜΕ ΤΙΣ ΥΠΗΡΕΣΙΕΣ ΚΑΙ ΤΙΣ ΥΠΗΡΕΣΙΕΣ ΥΠΟΣΤΗΡΙΞΗΣ (ΑΝ ΥΠΑΡΧΟΥΝ) "ΩΣ ΕΧΟΥΝ", "ΜΕ ΚΑΘΕ ΠΙΘΑΝΟ ΣΦΑΛΜΑ" ΚΑΙ "ΩΣ ΔΙΑΤΙΘΕΝΤΑΙ". ΑΝΑΛΑΜΒΑΝΕΤΕ ΚΑΘΕ ΚΙΝΔΥΝΟ ΠΟΥ ΑΠΟΡΡΕΕΙ ΑΠΟ ΤΗ ΧΡΗΣΗ ΤΟΥΣ. Η MICROSOFT ΔΕΝ ΠΑΡΕΧΕΙ ΚΑΜΙΑ ΡΗΤΗ ΕΓΓΥΗΣΗ, ΚΑΛΥΨΗ Ή ΟΡΟΥΣ ΣΤΑ ΠΛΑΙΣΙΑ ΤΩΝ Ή ΣΕ ΣΧΕΣΗ ΜΕ ΤΙΣ ΥΠΗΡΕΣΙΕΣ Ή ΤΙΣ ΥΠΗΡΕΣΙΕΣ ΥΠΟΣΤΗΡΙΞΗΣ (ΕΑΝ ΥΠΑΡΧΟΥΝ). ΣΤΟ ΜΕΤΡΟ ΠΟΥ ΕΠΙΤΡΕΠΕΤΑΙ ΑΠΟ ΤΗΝ ΤΟΠΙΚΗ ΝΟΜΟΘΕΣΙΑ, Η MICROSOFT ΑΠΟΠΟΙΕΙΤΑΙ ΚΑΘΕ ΣΥΝΕΠΑΓΟΜΕΝΗ ΕΓΓΥΗΣΗ Ή ΟΡΟΥΣ, ΣΥΜΠΕΡΙΛΑΜΒΑΝΟΜΕΝΩΝ ΤΩΝ ΟΡΩΝ ΕΜΠΟΡΕΥΣΙΜΟΤΗΤΑΣ Ή ΚΑΤΑΛΛΗΛΟΤΗΤΑΣ ΓΙΑ ΣΥΓΚΕΚΡΙΜΕΝΟ ΣΚΟΠΟ ΚΑΙ ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ. ΑΝΑΓΝΩΡΙΖΕΤΕ ΟΤΙ ΤΑ ΥΠΟΛΟΓΙΣΤΙΚΑ ΚΑΙ ΤΗΛΕΠΙΚΟΙΝΩΝΙΑΚΑ ΣΥΣΤΗΜΑΤΑ ΔΕΝ ΕΙΝΑΙ ΕΛΕΥΘΕΡΑ ΣΦΑΛΜΑΤΩΝ ΚΑΙ ΠΡΟΚΥΠΤΟΥΝ ΔΙΑΣΤΗΜΑΤΑ ΔΙΑΚΟΠΗΣ ΤΗΣ ΛΕΙΤΟΥΡΓΙΑΣ ΤΟΥΣ. Η MICROSOFT ΔΕΝ ΕΓΓΥΑΤΑΙ ΟΤΙ ΟΙ ΥΠΗΡΕΣΙΕΣ ΘΑ ΕΙΝΑΙ ΑΔΙΑΛΕΙΠΤΕΣ, ΕΓΚΑΙΡΕΣ, ΑΣΦΑΛΕΙΣ Ή ΧΩΡΙΣ ΣΦΑΛΜΑΤΑ Ή ΟΤΙ ΔΕΝ ΘΑ ΠΡΟΚΥΨΕΙ ΑΠΩΛΕΙΑ ΔΕΔΟΜΕΝΩΝ.

## <a name="10-limitation-of-liability"></a>10. ΠΕΡΙΟΡΙΣΜΟΣ ΕΥΘΥΝΗΣ

ΣΤΟ ΜΕΓΙΣΤΟ ΕΠΙΤΡΕΠΟΜΕΝΟ ΑΠΟ ΤΟΝ ΝΟΜΟ ΒΑΘΜΟ, ΣΕ ΚΑΜΙΑ ΠΕΡΙΠΤΩΣΗ Η MICROSOFT ΔΕΝ ΘΑ ΕΥΘΥΝΕΤΑΙ ΓΙΑ ΕΜΜΕΣΕΣ, ΤΥΧΑΙΕΣ, ΑΠΟΘΕΤΙΚΕΣ, ΕΙΔΙΚΕΣ Ή ΠΑΡΑΔΕΙΓΜΑΤΙΚΕΣ ΖΗΜΙΕΣ ΠΟΥ ΑΠΟΡΡΕΟΥΝ ΑΠΟ Ή ΣΧΕΤΙΖΟΝΤΑΙ ΜΕ ΟΠΟΙΟΝΔΗΠΟΤΕ ΤΡΟΠΟ ΜΕ ΤΗΝ ΠΑΡΟΥΣΑ ΣΥΜΒΑΣΗ Ή ΤΗΝ ΕΚΤΕΛΕΣΗ ΤΗΣ. ΑΥΤΗ Η ΕΞΑΙΡΕΣΗ ΘΑ ΙΣΧΥΣΕΙ ΑΝΕΞΑΡΤΗΤΑ ΑΠΟ ΤΟ ΝΟΜΙΚΟ ΠΛΑΙΣΙΟ ΣΤΟ ΟΠΟΙΟ ΒΑΣΙΖΕΤΑΙ ΚΑΘΕ ΤΕΤΟΙΑ ΑΞΙΩΣΗ ΖΗΜΙΩΝ, ΑΝΕΞΑΡΤΗΤΑ ΑΠΟ ΤΟ ΕΑΝ Η MICROSOFT ΗΤΑΝ ΕΝΗΜΕΡΗ ΓΙΑ ΤΗΝ ΠΙΘΑΝΟΤΗΤΑ ΤΩΝ ΕΝ ΛΟΓΩ ΖΗΜΙΩΝ, ΑΝΕΞΑΡΤΗΤΑ ΑΠΟ ΤΟ ΕΑΝ ΟΙ ΕΝ ΛΟΓΩ ΖΗΜΙΕΣ ΜΠΟΡΟΥΣΑΝ ΕΥΛΟΓΑ ΝΑ ΠΡΟΒΛΕΦΘΟΥΝ ΚΑΙ ΑΝΕΞΑΡΤΗΤΑ ΑΠΟ ΤΟ ΕΑΝ Η ΕΦΑΡΜΟΓΗ ΤΗΣ ΕΞΑΙΡΕΣΗΣ ΟΔΗΓΕΙ ΣΕ ΑΠΟΤΥΧΙΑ ΟΠΟΙΟΥΔΗΠΟΤΕ ΜΕΣΟΥ ΑΠΟΚΑΤΑΣΤΑΣΗΣ ΝΑ ΕΠΙΤΕΛΕΣΕΙ ΤΟΝ ΟΥΣΙΩΔΗ ΣΚΟΠΟ ΤΟΥ. Η ΣΥΝΟΛΙΚΗ ΕΥΘΥΝΗ ΤΗΣ MICROSOFT ΓΙΑ ΚΑΘΕ ΑΞΙΩΣΗ ΠΟΥ ΣΧΕΤΙΖΕΤΑΙ ΜΕ ΤΗΝ ΠΑΡΟΥΣΑ ΣΥΜΒΑΣΗ ΔΕΝ ΘΑ ΥΠΕΡΒΕΙ ΤΟ ΠΟΣΟ ΤΩΝ $5,00 ΗΠΑ. ΤΟ ΕΝ ΛΟΓΩ ΑΝΩΤΑΤΟ ΟΡΙΟ ΕΦΑΡΜΟΖΕΤΑΙ ΑΝΕΞΑΡΤΗΤΩΣ ΑΠΟ ΤΟ ΕΑΝ Η ΑΞΙΩΣΗ ΕΙΝΑΙ ΔΙΚΑΙΟΠΡΑΚΤΙΚΗ, ΕΠΙ ΑΘΕΤΗΣΗΣ Ή ΆΛΛΩΣ.

## <a name="11-term-termination"></a>11. ΔΙΑΡΚΕΙΑ, ΚΑΤΑΓΓΕΛΙΑ

### <a name="111-term"></a>11.1. Όρος

Η παρούσα Σύμβαση τίθεται σε ισχύ από την ημερομηνία που συμφωνείτε πρώτα σε αυτήν. Αυτή η Σύμβαση αντικαθιστά οποιαδήποτε προηγούμενη συμφωνία στο πλαίσιο της οποίας χρησιμοποιείτε το Dynamics 365 Product Insights ή οποιεσδήποτε προηγούμενες υπηρεσίες. Αυτή η Σύμβαση διακόπτεται κατά το πρωιμότερο μεταξύ των (i) της ημερομηνίας πρώτης διαθεσιμότητας μιας εμπορικής έκδοσης των Υπηρεσιών (εάν υπάρξει) ή (ii) της ημερομηνίας κατά την οποία η Microsoft θα παρέχει ειδοποίηση καταγγελίας της Σύμβασης σε εσάς. Η Microsoft μπορεί να αναστείλει ή να ακυρώσει τη χρήση της Υπηρεσίας και την πρόσβασή σας στο σύνολο ή σε οποιοδήποτε μέρος των Υπηρεσιών ή να καταγγείλει την παρούσα Σύμβαση, ανά πάσα στιγμή για οποιονδήποτε λόγο και κατά τη διακριτική της ευχέρεια.

### <a name="112-effect-of-termination"></a>11.2. Ισχύς καταγγελίας

Κατά την ακύρωση, αναστολή ή καταγγελία, το δικαίωμα χρήσης των Υπηρεσιών από πλευράς σας διακόπτεται άμεσα και οφείλετε να καταργήσετε αμέσως την υπηρεσία Customer Data και τις εφαρμογές από τις Υπηρεσίες. Με την καταγγελία της παρούσας Σύμβασης, όλα τα άλλα δικαιώματα που σας εκχωρούνται από την παρούσα Σύμβαση διακόπτονται αυτοδικαίως.  

## <a name="12-miscellaneous"></a>12. ΔΙΑΦΟΡΕΣ ΔΙΑΤΑΞΕΙΣ

### <a name="121-applicable-law-and-jurisdiction"></a>12.1. Εφαρμοστέο δίκαιο και δικαιοδοσία

Η νομοθεσία της Πολιτείας της Ουάσιγκτον διέπει την παρούσα Σύμβαση. Εάν υφίσταται ομοσπονδιακή δικαιοδοσία, τα συμβαλλόμενα μέρη συναινούν στην αποκλειστική δικαιοδοσία και δικαιοπρακτική αρμοδιότητα των ομοσπονδιακών δικαστικών αρχών της Κομητείας King της Ουάσιγκτον. Σε περίπτωση που δεν ισχύει το ανωτέρω, τα συμβαλλόμενα μέρη συναινούν στην αποκλειστική δικαιοδοσία και δικαιοπρακτική αρμοδιότητα του Ανώτατου Δικαστηρίου της Κομητείας King της Ουάσιγκτον. 

### <a name="122-severability"></a>12.2. Διαιρετότητα

Εάν οποιοδήποτε δικαστήριο αρμόδιας δικαιοδοσίας προσδιορίσει ότι οποιαδήποτε διάταξη της παρούσας Σύμβασης είναι εκτός νομικού πλαισίου, μη έγκυρη ή μη εφαρμόσιμη, το σύνολο των υπολοίπων διατάξεων θα παραμείνει σε πλήρη ισχύ και εφαρμογή. 

### <a name="123-no-assignment"></a>12.3. Μη ανάθεση

Ο Κάτοχος της αδείας δεν δύναται να αναθέσει την παρούσα Σύμβαση ή οποιαδήποτε δικαιώματα ή υποχρεώσεις βάσει αυτής, άμεσα ή έμμεσα (για παράδειγμα μέσω συγχώνευσης, ενοποίησης, αναδιοργάνωσης ή μεταβίβασης του ελέγχου), δυνάμει συμβάσεως, βάσει νόμου ή άλλως, παρά μόνο με τη ρητή γραπτή συγκατάθεσή της Microsoft. 

### <a name="124-entire-agreement"></a>12.4. Καθ' ολοκληρίαν Σύμβαση
 
Η παρούσα Σύμβαση αποτελεί τη συνολική συμφωνία μεταξύ των συμβαλλομένων μερών όσον αφορά το θέμα της, και υπερισχύει κάθε προηγούμενης και ομόχρονης συμφωνίας (συμπεριλαμβανομένων όλων των έγγραφων ή προφορικών συμφωνιών, δηλώσεων ή συνεννοήσεων) σχετικά με το εν λόγω θέμα. Κάθε συμβαλλόμενο μέρος παραιτείται ρητά και ανέκκλητα οποιουδήποτε δικαιώματος του για την αξίωση ζημιών ή/και υπαναχώρησης από την παρούσα Σύμβαση δυνάμει παραβίασης οποιασδήποτε εγγύησης που δεν παρέχεται στην παρούσα Σύμβαση ή τυχόν παρερμηνείας, είτε περιέχεται στην παρούσα Σύμβαση, είτε όχι, εκτός εάν η εν λόγω παρερμηνεία ενέχει δόλο. Τίποτα εκ των όσων περιέχονται στο παρόν άρθρο δεν εξαιρεί την ευθύνη ψευδών δηλώσεων.


[!INCLUDE[footer-include](../includes/footer-banner.md)]
