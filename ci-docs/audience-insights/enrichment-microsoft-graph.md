---
title: Εμπλουτισμός προφίλ πελατών με το Microsoft Graph
description: Χρησιμοποιήστε ιδιόκτητα δεδομένα από το Microsoft Graph για να εμπλουτίσετε τα δεδομένα των πελατών σας με εμπορικές επωνυμίες και συγγένειες ενδιαφέροντος.
ms.date: 09/28/2020
ms.reviewer: kishorem
ms.service: customer-insights
ms.subservice: audience-insights
ms.topic: conceptual
author: m-hartmann
ms.author: mhart
manager: shellyha
ms.openlocfilehash: 4f93a2337815f76b98185ecb3755e08443031748
ms.sourcegitcommit: cf9b78559ca189d4c2086a66c879098d56c0377a
ms.translationtype: HT
ms.contentlocale: el-GR
ms.lasthandoff: 11/03/2020
ms.locfileid: "4405819"
---
# <a name="enrich-customer-profiles-with-brand-and-interest-affinities-preview"></a>Εμπλουτίστε τα προφίλ πελατών με τις συγγένειες επωνυμίας και ενδιαφέροντος (προεπισκόπηση)

Χρησιμοποιήστε ιδιόκτητα δεδομένα από το Microsoft Graph για να εμπλουτίσετε τα δεδομένα των πελατών σας με εμπορικές επωνυμίες και συγγένειες ενδιαφέροντος. Αυτές οι συγγένειες καθορίζονται με βάση τα δεδομένα από τα άτομα με παρόμοια δημογραφικά στοιχεία με τους πελάτες σας. Αυτές οι πληροφορίες σας βοηθούν να κατανοήσετε καλύτερα και να χωρίσετε τους πελάτες σας με βάση τις συγγένειές τους με συγκεκριμένες επωνυμίες και ενδιαφέροντα.

Στις πληροφορίες κοινού, μεταβείτε στην επιλογή **Δεδομένα** > **Εμπλουτισμός** για να [ρυθμίσετε τις παραμέτρους και να προβάλετε εμπλουτισμούς](enrichment-hub.md).

Για να ρυθμίσετε τις παραμέτρους του εμπλουτισμού των συγγενειών επωνυμιών, μεταβείτε στην καρτέλα **Ανακάλυψη** και επιλέξτε **Εμπλουτισμός των δεδομένων μου** στο πλακίδιο **Επωνυμίες**.

Για να ρυθμίσετε τις παραμέτρους του εμπλουτισμού των συγγενειών ενδιαφέροντος, μεταβείτε στην καρτέλα **Ανακάλυψη** και επιλέξτε **Εμπλουτισμός των δεδομένων μου** στο πλακίδιο **Ενδιαφέροντα**.

   > [!div class="mx-imgBorder"]
   > ![Πλακίδια Επωνυμίες και ενδιαφέροντα](media/BrandsInterest-tile-Hub.png "Πλακίδια Επωνυμίες και ενδιαφέροντα")

## <a name="about-microsoft-graph"></a>Σχετικά με το Microsoft Graph

Χρησιμοποιούμε δεδομένα αναζήτησης στο Internet από το Microsoft Graph για να βρούμε συγγένειες για μάρκες και ενδιαφέροντα σε διάφορα δημογραφικά τμήματα (που καθορίζονται από την ηλικία, το φύλο ή τη θέση). Ο online όγκος αναζήτησης για μια εμπορική επωνυμία ή ένα ενδιαφέρον προσδιορίζει την συγγένεια ενός δημογραφικού τμήματος, σε σύγκριση με άλλα τμήματα, με αυτήν την εμπορική επωνυμία ή το ενδιαφέρον.

[Μάθετε περισσότερα για το Microsoft Graph](https://docs.microsoft.com/graph/overview).

## <a name="affinity-score-and-confidence"></a>Βαθμολογία συγγένειας και εμπιστοσύνη

Η **Βαθμολογία συγγένειας** υπολογίζεται σε κλίμακα 100 βαθμών, με το 100 να αντιπροσωπεύει το τμήμα αγοράς με την υψηλότερη συγγένεια για μια εμπορική επωνυμία ή ένα ενδιαφέρον.

Η **εμπιστοσύνη συγγένειας** υπολογίζεται επίσης σε κλίμακα 100 βαθμών. Υποδεικνύει το επίπεδο εμπιστοσύνης του συστήματος ότι ένα τμήμα έχει μια συγγένεια για την εμπορική επωνυμία ή το ενδιαφέρον. Το επίπεδο εμπιστοσύνης βασίζεται στο μέγεθος του τμήματος αγοράς και στη διαίρεση του τμήματος. Το μέγεθος του τμήματος αγοράς καθορίζεται από το πλήθος των δεδομένων που έχουμε για ένα δεδομένο τμήμα αγοράς. Η υποδιαίρεση τμήματος καθορίζεται από το πλήθος των χαρακτηριστικών (ηλικία, φύλο, θέση) που είναι διαθέσιμα σε ένα προφίλ.

Δεν εξομαλύνουμε τις βαθμολογίες για το σύνολο δεδομένων σας. Κατά συνέπεια, δεν μπορείτε να δείτε όλες τις πιθανές τιμές βαθμολογίας συγγένειας για το σύνολο δεδομένων σας. Για παράδειγμα, ενδέχεται να μην υπάρχει εμπλουτισμένο προφίλ πελάτη με τη βαθμολογία συγγένειας 100 στα δεδομένα σας. Αυτό είναι δυνατό εάν δεν υπάρχουν πελάτες στο δημογραφικό τμήμα που έλαβαν 100 για μια δεδομένη εμπορική επωνυμία ή ενδιαφέρον.

> [!TIP]
> Όταν [δημιουργείτε τμήματα](segments.md) χρησιμοποιώντας βαθμολογίες συγγένειας, εξετάστε τη διανομή των βαθμολογιών συγγένειας για το σύνολο δεδομένων σας πριν αποφασίσετε σχετικά με τα κατάλληλα όρια βαθμολογίας. Για παράδειγμα, μια βαθμολογία συγγένειας 10 μπορεί να θεωρηθεί σημαντική σε ένα σύνολο δεδομένων που έχει υψηλότερη βαθμολογία συγγένειας μόλις 25 για μια δεδομένη εμπορική επωνυμία ή ενδιαφέρον.

## <a name="supported-countriesregions"></a>Υποστηριζόμενες χώρες/περιοχές

Προς το παρόν, υποστηρίζουμε τις παρακάτω επιλογές χώρας/περιοχής: Αυστραλία, Καναδάς (Αγγλικά), Γαλλία, Γερμανία, Ηνωμένο Βασίλειο ή Ηνωμένες Πολιτείες (Αγγλικά).

Για να επιλέξετε μια χώρα, ανοίξτε τα **Εμπλουτισμός επωνυμίας** ή **Εμπλουτισμός ενδιαφέροντος** και επιλέξτε **Αλλαγή** δίπλα από τη **Χώρα/περιοχή**. Στο τμήμα παραθύρου **Ρυθμίσεις χώρας/περιοχής**, κάντε μια επιλογή και επιλέξτε **Εφαρμογή**.

### <a name="implications-related-to-country-selection"></a>Συνέπειες που σχετίζονται με την επιλογή χώρας

- Όταν [επιλέγετε τις δικές σας επωνυμίες](#define-your-brands-or-interests), θα παρέχουμε προτάσεις με βάση την επιλεγμένη χώρα/περιοχή.

- Κατά την [επιλογή ενός κλάδου](#define-your-brands-or-interests), θα προσδιορίσουμε τις πιο σχετικές επωνυμίες ή τα ενδιαφέροντα που βασίζονται στην επιλεγμένη χώρα/περιοχή.

- Κατά την [αντιστοίχιση των πεδίων σας](#map-your-fields), εάν το πεδίο χώρας/περιοχής δεν έχει αντιστοιχιστεί, θα χρησιμοποιήσουμε τα δεδομένα του Microsoft Graph από την επιλεγμένη χώρα/περιοχή για να εμπλουτίσετε τα προφίλ πελατών σας. Επίσης, θα χρησιμοποιήσουμε αυτήν την επιλογή για να εμπλουτίσουμε τα προφίλ πελατών σας που δεν διαθέτουν διαθέσιμα δεδομένα χώρας/περιοχής.

- Κατά τον [εμπλουτισμό των προφίλ](#refresh-enrichment), θα εμπλουτίσουμε όλα τα προφίλ πελατών για τα οποία διαθέτουμε διαθέσιμα δεδομένα Microsoft Graph για τις επιλεγμένες επωνυμίες και ενδιαφέροντα, συμπεριλαμβανομένων των προφίλ που δεν βρίσκονται στην επιλεγμένη χώρα/περιοχή. Για παράδειγμα, εάν επιλέξατε τη Γερμανία, θα εμπλουτίσουμε τα προφίλ που βρίσκονται στις Ηνωμένες Πολιτείες, εάν έχουμε διαθέσιμα δεδομένα Microsoft Graph για τις επιλεγμένες επωνυμίες και ενδιαφέροντα στις ΗΠΑ.

## <a name="configure-enrichment"></a>Ρύθμιση παραμέτρων εμπλουτισμού

Η ρύθμιση παραμέτρων του εμπλουτισμού επωνυμιών ή ενδιαφερόντων αποτελείται από δύο βήματα:

### <a name="define-your-brands-or-interests"></a>Καθορίστε τις επωνυμίες ή τα ενδιαφέροντά σας

Επιλέξτε μία από τις παρακάτω επιλογές:

- **Κλάδος**: Το σύστημα προσδιορίζει τις κορυφαίες επωνυμίες ή ενδιαφέροντα που σχετίζονται με τον κλάδο και εμπλουτίζει τα δεδομένα των πελατών σας.
- **Επιλέξτε το δικό σας**: Επιλέξτε έως και πέντε στοιχεία από τη λίστα με τις επωνυμίες ή τα ενδιαφέροντα που σχετίζονται με τον οργανισμό σας.

Για να προσθέσετε μια εμπορική επωνυμία ή ένα ενδιαφέρον, καταγράψτε τα στην περιοχή εισόδου για να λάβετε προτάσεις με βάση τους όρους αντιστοίχισης. Εάν δεν παραθέσουμε μια εμπορική επωνυμία ή ένα ενδιαφέρον που αναζητάτε, στείλτε μας τα σχόλιά σας χρησιμοποιώντας τη σύνδεση **Πρόταση**.

### <a name="map-your-fields"></a>Αντιστοίχιση των πεδίων σας

Αντιστοιχίστε πεδία από την ενοποιημένη οντότητα του πελάτη σας σε τουλάχιστον δύο χαρακτηριστικά για να καθορίσετε το δημογραφικό τμήμα που θέλετε να χρησιμοποιούμε για τον εμπλουτισμό των δεδομένων των πελατών σας. Επιλέξτε **Επεξεργασία** για να καθορίσετε την αντιστοίχιση των πεδίων και επιλέξτε **Εφαρμογή** όταν τελειώσετε. Επιλέξτε **Αποθήκευση** για να ολοκληρώσετε την αντιστοίχιση πεδίου.

Υποστηρίζονται οι παρακάτω μορφές και τιμές, στις τιμές δεν γίνεται διάκριση πεζών-κεφαλαίων:

- **Ημερομηνία γέννησης**: συνιστούμε η ημερομηνία γέννησης να μετατραπεί σε τύπο DateTime κατά τη διάρκεια της πρόσληψης δεδομένων. Εναλλακτικά, μπορεί να είναι μια συμβολοσειρά με μορφή [ISO 8601](https://www.iso.org/iso-8601-date-and-time-format.html) "εεεε-ΜΜ-ηη" ή "εεεε-ΜΜ-ηηTωω:λλ:δδZ".
- **Φύλο**: Άνδρας, γυναίκα, άγνωστο
- **Ταχυδρομικός Κώδικας**: πενταψήφιοι ταχυδρομικοί κώδικες για ΗΠΑ, τυπικός Ταχυδρομικός Κώδικας για οπουδήποτε αλλού
- **Πόλη**: όνομα πόλης στα Αγγλικά
- **Νομός/Επαρχία**: Σύντμηση δύο γραμμάτων για τις ΗΠΑ και τον Καναδά. Σύντμηση δύο ή τριών γραμμάτων για την Αυστραλία. Δεν ισχύει για τη Γαλλία, τη Γερμανία ή το Ηνωμένο Βασίλειο.
- **Χώρα/Περιοχή**:

  - US: Ηνωμένες Πολιτείες της Αμερικής, Ηνωμένες Πολιτείες, ΗΠΑ, ΗΠΑ, Αμερική
  - CA: Καναδάς, CA
  - GB: Ηνωμένο Βασίλειο, ΗΒ, Μεγάλη Βρετανία, ΜΒ, Ηνωμένο Βασίλειο της Μεγάλης Βρετανίας και της Βόρειας Ιρλανδίας, Ηνωμένο Βασίλειο της Μεγάλης Βρετανίας
  - AU: Αυστραλία, AU, Κοινοπολιτεία της Αυστραλίας
  - FR: Γαλλία, FR, Γαλλική Δημοκρατία
  - DE: Γερμανία, γερμανικά, Deutschland, Allemagne, DE, Ομοσπονδιακή Δημοκρατία της Γερμανίας, Δημοκρατία της Γερμανίας

## <a name="refresh-enrichment"></a>Ανανέωση εμπλουτισμού

Εκτέλεση του εμπλουτισμού μετά τη ρύθμιση παραμέτρων των επωνυμιών, των ενδιαφερόντων και της αντιστοίχισης πεδίων για τα δημογραφικά στοιχεία. Για να ξεκινήσετε τη διεργασία, επιλέξτε **Εκτέλεση** στη σελίδα ρύθμισης επωνυμίας ή ενδιαφέροντος. Επιπλέον, μπορείτε να επιτρέψετε στο σύστημα την εκτέλεση του εμπλουτισμού αυτόματα ως μέρος μιας προγραμματισμένης ανανέωσης.
Ανάλογα με το μέγεθος των δεδομένων των πελατών σας, ενδέχεται να χρειαστούν αρκετά λεπτά για την ολοκλήρωση μιας εκτέλεσης εμπλουτισμού.

> [!TIP]
> Υπάρχουν [έξι τύποι κατάστασης](system.md#status-types) για εργασίες/διεργασίες. Επιπλέον, οι περισσότερες διεργασίες [εξαρτώνται από άλλες διεργασίες κατάντη](system.md#refresh-policies). Μπορείτε να επιλέξετε την κατάσταση μιας διεργασίας για να δείτε λεπτομέρειες σχετικά με την πρόοδο ολόκληρου του έργου. Αφού επιλέξετε **Προβολή λεπτομερειών** για μία από τις εργασίες του έργου, μπορείτε να βρείτε πρόσθετες πληροφορίες: χρόνος επεξεργασίας, ημερομηνία τελευταίας επεξεργασίας και όλα τα σφάλματα και τις προειδοποιήσεις που σχετίζονται με την εργασία.

## <a name="enrichment-results"></a>Αποτελέσματα εμπλουτισμού

Μετά την εκτέλεση της διεργασίας εμπλουτισμού, μεταβείτε στο στοιχείο **Οι εμπλουτισμοί μου** για να εξετάσετε τον συνολικό αριθμό των εμπλουτισμένων πελατών και την ανάλυση των επωνυμιών ή των ενδιαφερόντων στο εμπλουτισμένο προφίλ πελατών.

:::image type="content" source="media/my-enrichments.png" alt-text="Προεπισκόπηση αποτελεσμάτων μετά την εκτέλεση της διαδικασίας εμπλουτισμού":::

Εξετάστε τα εμπλουτισμένα δεδομένα επιλέγοντας **Προβολή εμπλουτισμένων δεδομένων** στο γράφημα. Τα εμπλουτισμένα δεδομένα για εμπορικές επωνυμίες πηγαίνουν στην οντότητα **BrandAffinityFromMicrosoft**. Τα δεδομένα για τα ενδιαφέροντα βρίσκονται στην οντότητα **InterestAffinityFromMicrosoft**. Επίσης, θα βρείτε αυτές τις οντότητες που περιλαμβάνονται στην ομάδα **Εμπλουτισμός** στα **Δεδομένα** > **Οντότητες**.

## <a name="see-enrichment-data-on-the-customer-card"></a>Δείτε τα δεδομένα εμπλουτισμού στην καρτέλα πελάτη

Επίσης, μπορείτε να προβάλλετε τις συγγένειες επωνυμίας και ενδιαφέροντος σε μεμονωμένες κάρτες πελατών. Μεταβείτε στην επιλογή **Πελάτες** και επιλέξτε ένα προφίλ πελάτη. Στην κάρτα πελάτη, θα βρείτε γραφήματα για τις επωνυμίες ή τα ενδιαφέροντα στα οποία τα άτομα στο δημογραφικό προφίλ αυτού του πελάτη έχουν συγγένεια.

:::image type="content" source="media/enrichment-customer-card.png" alt-text="Κάρτα πελάτη με εμπλουτισμένα δεδομένα":::

## <a name="next-steps"></a>Επόμενα βήματα

Δημιουργήστε τα εμπλουτισμένα δεδομένα των πελατών σας. Δημιουργήστε [Τμήματα](segments.md), [Μέτρα](measures.md) και κάντε [εξαγωγή των δεδομένων](export-destinations.md) για την παροχή εξατομικευμένων εμπειριών στους πελάτες σας.
