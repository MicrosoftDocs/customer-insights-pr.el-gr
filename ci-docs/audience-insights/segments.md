---
title: Τμήματα σε πληροφορίες κοινού
description: Επισκόπηση των τμημάτων και τρόπος δημιουργίας και διαχείρισής τους.
ms.date: 05/03/2021
ms.service: customer-insights
ms.subservice: audience-insights
ms.topic: how-to
author: JimsonChalissery
ms.author: jimsonc
ms.reviewer: mhart
manager: shellyha
ms.openlocfilehash: a7fa6515bd6e79dedfb21aa0f0b8e24b873a6771
ms.sourcegitcommit: 8341fa964365c185b65bc4b71fc0c695ea127dc0
ms.translationtype: HT
ms.contentlocale: el-GR
ms.lasthandoff: 05/14/2021
ms.locfileid: "6034012"
---
# <a name="segments-overview"></a>Επισκόπηση τμημάτων

Τα τμήματα σάς επιτρέπουν να ομαδοποιήσετε τους πελάτες σας με βάση τα δημογραφικά, συναλλακτικά ή συμπεριφορικά χαρακτηριστικά. Μπορείτε να χρησιμοποιήσετε τμήματα αγοράς για να στοχεύσετε σε εκστρατείες προώθησης, δραστηριότητες πωλήσεων και ενέργειες υποστήριξης πελατών για να επιτύχετε τους επιχειρηματικούς σας στόχους.

Τα προφίλ πελατών που συμφωνούν με τα φίλτρα ενός ορισμού τμήματος αγοράς αναφέρονται ως *μέλη* ενός τμήματος. Ισχύουν ορισμένα [όρια εξυπηρέτησης](service-limits.md).

## <a name="create-a-new-segment"></a>Δημιουργία νέου τμήματος

Υπάρχουν πολλοί τρόποι για τη δημιουργία ενός νέου τμήματος: 

- Πολύπλοκο τμήμα με εργαλείο δόμησης τμήματος: [Κενό τμήμα](segment-builder.md#create-a-new-segment)
- Απλά τμήματα με έναν τελεστή: [Γρήγορο τμήμα](segment-builder.md#quick-segments)
- Τρόπος εύρεσης παρόμοιων πελατών με υποστήριξη τεχνητής νοημοσύνης: [Παρόμοιοι πελάτες](find-similar-customer-segments.md)
- Προτάσεις με υποστήριξη AI βάσει των μέτρων ή των χαρακτηριστικών: [Προτεινόμενα τμήματα της αγοράς για τη βελτίωση των μέτρων](suggested-segments.md)
- Προτάσεις βάσει δραστηριοτήτων: [Προτεινόμενα τμήματα αγοράς βάσει της δραστηριότητας του πελάτη](suggested-segments-activity.md)

## <a name="get-insights-on-existing-segments"></a>Λήψη πληροφοριών σχετικά με υπάρχοντα τμήματα

Ανακαλύψτε πρόσθετες πληροφορίες σχετικά με τα υπάρχοντα τμήματα της αγοράς με τις [Πληροφορίες τμήματος](segment-insights.md) αγοράς. Μάθετε τι διαφοροποιεί δύο τμήματα ή τι κοινά έχουν.

## <a name="find-similar-customers"></a>Εύρεση παρόμοιων πελατών

Βρείτε πελάτες που είναι παρόμοιοι με τα μέλη ενός επιλεγμένου τμήματος με τη βοήθεια της τεχνητής νοημοσύνης. Για περισσότερες πληροφορίες, ανατρέξτε στην ενότητα [Παρόμοιοι πελάτες ](find-similar-customer-segments.md).

## <a name="manage-existing-segments"></a>Διαχείριση υπαρχόντων τμημάτων αγοράς

Μεταβείτε στη σελίδα **Τμήματα** για να προβάλετε όλα τα αποθηκευμένα τμήματα και να τα διαχειριστείτε.

Κάθε τμήμα αντιπροσωπεύεται από μια γραμμή που περιλαμβάνει πρόσθετες πληροφορίες σχετικά με το τμήμα αγοράς.

> [!div class="mx-imgBorder"]
> ![Επιλογές για τη διαχείριση ενός υπάρχοντος τμήματος](media/segments-selected-segment.png "Επιλογές για τη διαχείριση ενός υπάρχοντος τμήματος")

Οι παρακάτω ενέργειες είναι διαθέσιμες όταν επιλέγετε ένα τμήμα:

- **Προβάλετε** τις λεπτομέρειες του τμήματος αγοράς, συμπεριλαμβανομένης της τάσης πλήθους μελών για μια προεπισκόπηση των μελών τμήματος.
- **Επεξεργαστείτε** το τμήμα αγοράς για να αλλάξετε τις ιδιότητές του.
- **Δημιουργία διπλότυπου** του τμήματος. Μπορείτε να επιλέξετε να επεξεργαστείτε τις ιδιότητες αμέσως ή απλώς να αποθηκεύσετε το διπλότυπο.
- **Ανανεώστε** το τμήμα αγοράς ώστε να συμπεριλάβει τα πιο πρόσφατα δεδομένα.
- Προβείτε σε **Ενεργοποίηση** ή **Απενεργοποίηση** του τμήματος. Τα τμήματα έχουν δύο πιθανές καταστάσεις - ενεργή ή ανενεργή. Αυτές οι καταστάσεις σας χρησιμεύουν όταν επεξεργάζεστε ένα τμήμα. Για ανενεργή τμήματα, ο ορισμός του τμήματος υπάρχει, αλλά δεν περιέχει ακόμα κανέναν πελάτη. Όταν ενεργοποιείτε ένα τμήμα, η κατάστασή του αλλάζει από "Ανενεργή" σε "Ενεργή" και αρχίζει να αναζητά πελάτες που συμφωνούν με τον ορισμό του τμήματος. Εάν έχει ρυθμιστεί μια [προγραμματισμένη ανανέωση](system.md#schedule-tab), τα ανενεργά τμήματα έχουν την **Κατάσταση** ως **Παραλείφθηκε**, υποδηλώνοντας ότι δεν επιχειρήθηκε καν η ανανέωση. Όταν ένα ανενεργό τμήμα έχει ενεργοποιηθεί, θα ανανεωθεί και θα συμπεριληφθεί στις προγραμματισμένες ανανεώσεις.
  Εναλλακτικά, μπορείτε να χρησιμοποιήσετε τη λειτουργία **Προγραμματισμός αργότερα** στην αναπτυσσόμενη λίστα **Ενεργοποίηση/απενεργοποίηση** για να καθορίσετε μια μελλοντική ημερομηνία και ώρα για την ενεργοποίηση και την απενεργοποίηση ενός συγκεκριμένου τμήματος.
- Κάντε **Μετονομασία** του τμήματος.
- **Πραγματοποιήστε λήψη** της λίστας μελών ως αρχείο .CSV.
- Η επιλογή **Προσθήκη σε** αποστέλλει τη λίστα των αναγνωριστικών πελατών στο τμήμα για επεξεργασία σε άλλη εφαρμογή.
- Κάντε **Διαγραφή** του τμήματος.

## <a name="refresh-segments"></a>Ανανέωση τμημάτων

Μπορείτε να ανανεώσετε όλα τα τμήματα ταυτόχρονα επιλέγοντας **Ανανέωση όλων** στη σελίδα **Τμήματα** ή μπορείτε να ανανεώσετε ένα ή περισσότερα τμήματα όταν τα επιλέγετε και να επιλέξετε **Ανανέωση** από τις επιλογές. Εναλλακτικά, μπορείτε να ρυθμίσετε τις παραμέτρους μιας επαναλαμβανόμενης ανανέωσης στα στοιχεία **Διαχείριση** > **Σύστημα** > **Χρονοδιάγραμμα**.

> [!TIP]
> Υπάρχουν [έξι τύποι κατάστασης](system.md#status-types) για εργασίες/διεργασίες. Επιπλέον, οι περισσότερες διεργασίες [εξαρτώνται από άλλες διεργασίες κατάντη](system.md#refresh-policies). Μπορείτε να επιλέξετε την κατάσταση μιας διεργασίας για να δείτε λεπτομέρειες σχετικά με την πρόοδο ολόκληρου του έργου. Αφού επιλέξετε **Προβολή λεπτομερειών** για μία από τις εργασίες του έργου, μπορείτε να βρείτε πρόσθετες πληροφορίες: χρόνος επεξεργασίας, ημερομηνία τελευταίας επεξεργασίας και όλα τα σφάλματα και τις προειδοποιήσεις που σχετίζονται με την εργασία.

## <a name="view-processing-history-and-segment-members"></a>Προβολή ιστορικού επεξεργασίας και μελών τμήματος αγοράς

Μπορείτε να δείτε τα ενοποιημένα δεδομένα σχετικά με ένα τμήμα αγοράς, εξετάζοντας τις λεπτομέρειές του.

Στη σελίδα **Τμήματα**, επιλέξτε το τμήμα αγοράς το οποίο θέλετε να ελέγξετε.

Το επάνω μέρος της σελίδας περιλαμβάνει ένα γράφημα τάσεων που απεικονίζει τις αλλαγές στο πλήθος μελών. Τοποθετήστε το δείκτη του ποντικιού πάνω από τα σημεία δεδομένων για να δείτε το πλήθος μελών σε μια συγκεκριμένη ημερομηνία.

Μπορείτε να ενημερώσετε το χρονικό πλαίσιο της απεικόνισης.

> [!div class="mx-imgBorder"]
> ![Εύρος χρόνου τμήματος αγοράς](media/segment-time-range.png "Εύρος χρόνου τμήματος αγοράς")

Το κάτω μέρος περιέχει μια λίστα με τα μέλη του τμήματος αγοράς.

> [!NOTE]
> Τα πεδία που εμφανίζονται σε αυτήν τη λίστα βασίζονται στα χαρακτηριστικά των οντοτήτων του τμήματος αγοράς σας.
>
>Η λίστα είναι μια προεπισκόπηση των μελών του αντίστοιχου τμήματος και εμφανίζει τις πρώτες 100 καρτέλες του τμήματος αγοράς σας, ώστε να μπορείτε να τις αξιολογήσετε γρήγορα και να ελέγξετε τους ορισμούς της, εάν είναι απαραίτητο. Για να δείτε όλες τις καρτέλες που διαθέτουν αντιστοιχία, θα πρέπει να κάνετε [εξαγωγή του τμήματος αγοράς](export-destinations.md).

[!INCLUDE[footer-include](../includes/footer-banner.md)] 
