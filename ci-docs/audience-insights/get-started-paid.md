---
title: Δημιουργία και διαμόρφωση μιας άδειας χρήσης επί πληρωμή του Customer Insights
description: Βήματα για τη λήψη μιας συνδρομής με άδεια χρήσης για το Dynamics 365 Customer Insights και για τη διαμόρφωσή του.
ms.date: 07/22/2021
ms.reviewer: mhart
ms.service: customer-insights
ms.subservice: audience-insights
ms.topic: how-to
author: MichelleDevaney
ms.author: midevane
manager: shellyha
ms.custom: intro-internal
ms.openlocfilehash: f8cf1be97ee8af46145a450009fd278b1821f8fe
ms.sourcegitcommit: 5c9c54ffe045017c19f0042437ada2c101dcaa0f
ms.translationtype: HT
ms.contentlocale: el-GR
ms.lasthandoff: 07/22/2021
ms.locfileid: "6650472"
---
# <a name="get-started-with-a-paid-subscription"></a>Ξεκινήστε με μια συνδρομή επί πληρωμή

Αυτό το άρθρο εξηγεί τον τρόπο δημιουργίας ενός νέου περιβάλλοντος μετά την αγορά μιας συνδρομής Dynamics 365 Customer Insights από τον οργανισμό σας. Εάν θέλετε να αγοράσετε το Customer Insights, οι επιλογές επικοινωνίας μας αναφέρονται στην [ιστοσελίδα Dynamics 365 Customer Insights](https://dynamics.microsoft.com/ai/customer-insights/). 

Αν θέλετε να δοκιμάσετε την υπηρεσία και τις δυνατότητες, ανατρέξτε στο θέμα [Ρύθμιση δοκιμαστικού περιβάλλοντος](get-started-trial.md).

## <a name="create-an-environment-in-an-existing-organization"></a>Δημιουργία περιβάλλοντος σε έναν υπάρχοντα οργανισμό

Αφού αγοράσετε μια άδεια χρήσης συνδρομής για το Customer Insights, ο καθολικός διαχειριστής του μισθωτή Microsoft 365 λαμβάνει ένα μήνυμα ηλεκτρονικού ταχυδρομείου που τον προσκαλεί να δημιουργήσει το περιβάλλον. Μεταβείτε στη σελίδα [https://home.ci.dynamics.com/start](https://home.ci.dynamics.com/start) για να ξεκινήσετε. 

Το Customer Insights δεν διαθέτει άδεια χρήσης ανά χρήστη, επομένως δεν θα εμφανίζεται στην περιοχή "Άδειες χρήσης". Αν αναζητάτε την άδεια χρήσης στο κέντρο διαχείρισης του Microsoft 365, μεταβείτε στην τοποθεσία **Τα προϊόντα σας**. 

> [!NOTE]
> Οι οργανισμοί μπορούν να δημιουγήσουν *δύο* περιβάλλοντα για κάθε άδεια χρήσης του Customer Insights. Εάν ο οργανισμός σας αγοράσει περισσότερες από μία άδειες χρήσης, [επικοινωνήστε με την ομάδα υποστήριξής μας](https://go.microsoft.com/fwlink/?linkid=2079641) για να αυξήσετε τον αριθμό των διαθέσιμων περιβαλλόντων. Για περισσότερες πληροφορίες σχετικά με τη χωρητικότητα και την πρόσθετη χωρητικότητα, κάντε λήψη του [οδηγού άδειας χρήσης του Dynamics 365](https://go.microsoft.com/fwlink/?LinkId=866544).

Για δημιουργία περιβάλλοντος:

1. Στο παράθυρο διαλόγου **Δημιουργία περιβάλλοντος**, επιλέξτε **Νέο περιβάλλον**.

   :::image type="content" source="media/environment-settings-dialog.png" alt-text="Πλαίσιο διαλόγου για τη δημιουργία νέου περιβάλλοντος Customer Insights.":::

   Συνιστούμε να ξεκινήσετε να ρυθμίζετε ένα περιβάλλον από την αρχή. Ωστόσο, εάν είστε διαχειριστής ή μέλος ενός δοκιμαστικού περιβάλλοντος, μπορείτε να κάνετε [αντιγραφή δεδομένων από άλλο περιβάλλον](manage-environments.md#copy-the-environment-configuration), επιλέγοντας το **Αντιγραφή από υπάρχον περιβάλλον**. Θα δείτε μια λίστα όλων των διαθέσιμων περιβαλλόντων στον οργανισμό σας, από όπου μπορείτε να αντιγράψετε δεδομένα.

1. Δώστε τις παρακάτω λεπτομέρειες:
   - **Όνομα**: το όνομα για αυτό το περιβάλλον. Αυτό το πεδίο είναι ήδη συμπληρωμένο εάν αντιγράψετε από ένα υπάρχον περιβάλλον, αλλά μπορείτε να το αλλάξετε.
   - **Περιοχή**: η περιοχή στην οποία αναπτύσσεται και φιλοξενείται η υπηρεσία.
   - **Τύπος**: Επιλέξτε εάν θέλετε να δημιουργήσετε ένα περιβάλλον παραγωγής ή προστατευμένης εκτέλεσης. Τα περιβάλλοντα προστατευμένης εκτέλεσης δεν επιτρέπουν προγραμματισμένη ανανέωση δεδομένων και προορίζονται για προκαταρκτική υλοποίηση και δοκιμή.
   
1. Προαιρετικά, μπορείτε να επιλέξετε **Ρυθμίσεις για προχωρημένους**:

   - **Αποθηκεύστε όλα τα δεδομένα σε**: καθορίζει τη θέση στην οποία θέλετε να αποθηκεύσετε τα δεδομένα εξόδου που δημιουργούνται από το Customer Insights. Θα έχετε δύο επιλογές: Τον **χώρο αποθήκευσης Customer Insights** (ένα Azure Data Lake το οποίο διαχειρίζεται η ομάδα Customer Insights) και το **Azure Data Lake Storage** (τη δική σας Azure Data Lake Storage). Από προεπιλογή, ο χώρος αποθήκευσης Customer Insights είναι επιλεγμένος.

     > [!NOTE]
     > Αποθηκεύοντας δεδομένα σε Azure Data Lake Storage, αποδέχεστε ότι τα δεδομένα θα μεταφερθούν και θα αποθηκευτούν στην κατάλληλη γεωγραφική θέση για αυτόν τον λογαριασμό χώρου αποθήκευσης Azure, η οποία μπορεί να διαφέρει από τη θέση στην οποία αποθηκεύονται τα δεδομένα στο Dynamics 365 Customer Insights. [Μάθετε περισσότερα στο Κέντρο αξιοπιστίας της Microsoft.](https://www.microsoft.com/trust-center)
     >
     > Προς το παρόν, οι οντότητες πρόσληψης από τις ροές δεδομένων Power BI αποθηκεύονται στο Data Lake που διαχειρίζεται από το Microsoft Dataverse. 
     > 
     > Υποστηρίζουμε μόνο λογαριασμούς Azure Data Lake Storage από την ίδια περιοχή Azure που επιλέξατε κατά τη δημιουργία του περιβάλλοντος. 
     > 
     > Υποστηρίζουμε μόνο λογαριασμούς Azure Data Lake Storage που έχουν ενεργοποιημένο τον ιεραρχικό χώρο ονομάτων.


   - Για την επιλογή Azure Data Lake Storage, μπορείτε να επιλέξετε μεταξύ μιας επιλογής που βασίζεται σε πόρους και μιας επιλογής που βασίζεται σε συνδρομή για τον έλεγχο ταυτότητας. Για περισσότερες πληροφορίες, δείτε [Σύνδεση πληροφοριών κοινού σε έναν λογαριασμό Azure Data Lake Storage Gen2 με έναν διευθυντή εξυπηρέτησης Azure](connect-service-principal.md). Το όνομα του **Περιέκτη** δεν μπορεί να αλλάξει και θα είναι `customerinsights`.
   
   - Αν θέλετε να χρησιμοποιήσετε τα [έτοιμα μοντέλα](predictions-overview.md#out-of-box-models), να διαμορφώσετε τη κοινή χρήση δεδομένων με το Microsoft Dataverse ή να ενεργοποιήσετε την πρόσληψη δεδομένων από τις προελεύσεις δεδομένων εσωτερικής εγκατάστασης, δώστε τη διεύθυνση URL του περιβάλλοντος του Microsoft Dataverse στην επιλογή **Διαμόρφωση κοινής χρήσης δεδομένων με το Microsoft Dataverse και ενεργοποίηση πρόσθετων δυνατοτήτων**. Επιλέξτε **Ενεργοποίηση κοινής χρήσης δεδομένων** για κοινή χρήση δεδομένων εξόδου του Customer Insights με ένα Microsoft Dataverse Managed Data Lake.

     > [!NOTE]
     > - Η κοινή χρήση δεδομένων με το Microsoft Dataverse Managed Data Lake δεν υποστηρίζεται αυτή τη στιγμή όταν αποθηκεύετε όλα τα δεδομένα στη δική σας Azure Data Lake Storage.
     > - [Η πρόβλεψη τιμών που λείπουν σε μια οντότητα](predictions.md) δεν υποστηρίζεται αυτή τη στιγμή όταν ενεργοποιείτε την κοινή χρήση δεδομένων με το Microsoft Dataverse Διαχειριζόμενο Data Lake.

     :::image type="content" source="media/Datasharing-with-DataverseMDL.png" alt-text="Επιλογές ρύθμισης παραμέτρων για ενεργοποίηση της κοινής χρήσης δεδομένων με το Microsoft Dataverse.":::

   Όταν οι διεργασίες του συστήματος, όπως η πρόσληψη δεδομένων, ολοκληρωθούν, το σύστημα δημιουργεί αντίστοιχους φακέλους στο λογαριασμό αποθήκευσης που καθορίσατε. Τα αρχεία δεδομένων και τα αρχεία model.json δημιουργούνται και προστίθενται σε φακέλους με βάση το όνομα της διεργασίας.

   Εάν δημιουργείτε πολλαπλά περιβάλλοντα του Customer Insights και επιλέξετε να αποθηκεύσετε τις οντότητες εξόδου από εκείνα τα περιβάλλοντα στον λογαριασμό αποθήκευσης, θα δημιουργηθούν ξεχωριστοί φάκελοι για κάθε περιβάλλον με ci_<environmentid> στο κοντέινερ.

1. Επιλέξτε **Δημιουργία** για να φτιάξετε το περιβάλλον. 

## <a name="configure-an-environment"></a>Ρύθμιση παραμέτρων περιβάλλοντος

Εξετάστε τα παρακάτω άρθρα για να σας βοηθήσουν να ξεκινήσετε τη διαμόρφωση του Customer Insights. 

- [Προσθήκη περισσότερων χρηστών και ανάθεση αδειών](permissions.md).
- Πραγματοποιήστε [Λήψη των προελεύσεων δεδομένων σας](data-sources.md) και εκτελέστε τες με τη [διαδικασία ενοποίησης δεδομένων](data-unification.md) για να λάβετε [ενοποιημένα προφίλ πελατών](customer-profiles.md).
- [Εμπλουτίστε τα ενοποιημένα προφίλ πελατών](enrichment-hub.md) ή [εκτελέστε μοντέλα πρόβλεψης](predictions-overview.md).
- Δημιουργήστε [τμήματα](segments.md) για την ομαδοποίηση πελατών και KPI εξέτασης για [μέτρα](measures.md).
- Ρυθμίστε τις [συνδέσεις](connections.md) και τις [εξαγωγές](export-destinations.md) για να επεξεργαστείτε υποσύνολα των δεδομένων σας σε άλλες εφαρμογές.
