---
title: Συνδέσεις σε άλλες υπηρεσίες του Customer Insights.
description: Κοινή χρήση δεδομένων σε άλλες υπηρεσίες.
ms.date: 04/09/2021
ms.reviewer: nikeller
ms.subservice: audience-insights
ms.topic: overview
author: m-hartmann
ms.author: mhart
manager: shellyha
searchScope:
- ci-connections
- customerInsights
ms.openlocfilehash: ccad090d3bf6eab96eff37f7a96289ca2882d369
ms.sourcegitcommit: 73cb021760516729e696c9a90731304d92e0e1ef
ms.translationtype: HT
ms.contentlocale: el-GR
ms.lasthandoff: 02/25/2022
ms.locfileid: "8354384"
---
# <a name="connections-preview-overview"></a>Επισκόπηση συνδέσεων (έκδοση προεπισκόπησης)

Οι συνδέσεις είναι το κλειδί για την ενεργοποίηση της κοινής χρήσης δεδομένων προς και από το Customer Insights. Κάθε σύνδεση δημιουργεί κοινή χρήση δεδομένων με μια συγκεκριμένη υπηρεσία. Οι συνδέσεις αποτελούν τη βάση για [τη ρύθμιση παραμέτρων των εμπλουτισμών τρίτων](enrichment-hub.md) και τη [ρύθμιση παραμέτρων εξαγωγών](export-destinations.md). Η ίδια σύνδεση μπορεί να χρησιμοποιηθεί πολλές φορές. Για παράδειγμα, μία σύνδεση στο Dynamics 365 Marketing λειτουργεί για πολλές εξαγωγές και μία σύνδεση στον χώρο υποψήφιων πελατών μπορεί να χρησιμοποιηθεί για πολλούς εμπλουτισμούς.

Μεταβείτε στη **Διαχείριση** > **Συνδέσεις** διαχείρισης για να δημιουργήσετε και να προβάλετε συνδέσεις.

Η καρτέλα **Συνδέσεις** εμφανίζει όλες τις ενεργές συνδέσεις. Η λίστα εμφανίζει μια γραμμή για κάθε σύνδεση. 

Δείτε μια γρήγορη επισκόπηση, μια περιγραφή και μάθετε τι μπορείτε να κάνετε με κάθε επιλογή δυνατότητας επέκτασης στην καρτέλα **Ανακάλυψη**.

### <a name="exports"></a>Εξαγωγές

Μόνο οι διαχειριστές μπορούν να ρυθμίσουν τις παραμέτρους νέων συνδέσεων, αλλά μπορούν να χορηγήσουν πρόσβαση σε συμβάλλοντες να χρησιμοποιούν υπάρχουσες συνδέσεις. Οι διαχειριστές ελέγχουν τη θέση στην οποία μπορούν να πηγαίνουν τα δεδομένα, οι συμβάλλοντες καθορίζουν το ωφέλιμο φορτίο και τη συχνότητα προσαρμογής των αναγκών τους. Για περισσότερες πληροφορίες, ανατρέξτε στο θέμα [Να επιτρέπεται στους συμβαλλόντων η χρήση σύνδεσης για εξαγωγές](#allow-contributors-to-use-a-connection-for-exports).

### <a name="enrichments"></a>Εμπλουτισμοί

Μόνο οι διαχειριστές μπορούν να ρυθμίσουν τις παραμέτρους νέων συνδέσεων, αλλά οι δημιουργημένες συνδέσεις είναι πάντα διαθέσιμες τόσο στους διαχειριστές όσο και στους συμβάλλοντες. Οι διαχειριστές διαχειρίζονται διαπιστευτήρια και δίνουν τη συγκατάθεσή τους στη μεταφορά δεδομένων. Στη συνέχεια, οι συνδέσεις μπορούν να χρησιμοποιηθούν για εμπλουτισμό τόσο από τους διαχειριστές όσο και από τους συμβάλλοντες.

## <a name="add-a-new-connection"></a>Προσθήκη νέας σύνδεσης

Για να προσθέσετε συνδέσεις, θα πρέπει να έχετε [δικαιώματα διαχειριστή](permissions.md). Εάν συνδέεστε με άλλες υπηρεσίες της Microsoft, υποθέτουμε ότι και οι δύο υπηρεσίες βρίσκονται στον ίδιο οργανισμό.

1. Μεταβείτε στην επιλογή **Διαχειριστής** > **Συνδέσεις (έκδοση προεπισκόπησης)**.

1. Μεταβείτε στην καρτέλα **Συνδέσεις**.

1. Επιλέξτε **Προσθήκη σύνδεσης** για να δημιουργήσετε μια νέα σύνδεση. Επιλέξτε από το αναπτυσσόμενο μενού τον τύπο σύνδεσης που θέλετε να δημιουργήσετε.

1. Στο τμήμα παραθύρου **Ρύθμιση σύνδεσης** παράσχετε τις απαιτούμενες λεπτομέρειες. 
   1. Το **εμφανιζόμενο όνομα** και ο τύπος της σύνδεσης περιγράφουν μια σύνδεση. Συνιστούμε να επιλέξετε ένα όνομα που να εξηγεί τον σκοπό και τον προορισμό αυτής της σύνδεσης.
   1. Τα ακριβή πεδία εξαρτώνται από την υπηρεσία στην οποία συνδέεστε. Μπορείτε να μάθετε για τις λεπτομέρειες ενός συγκεκριμένου τύπου σύνδεσης στο άρθρο σχετικά με την υπηρεσία προορισμού.
   1. Εάν [χρησιμοποιείτε το δικό σας Key Vault](use-azure-key-vault.md) για να αποθηκεύσετε μυστικά, ενεργοποιήστε την επιλογή **Use Key Vault** και επιλέξτε το μυστικό από τη λίστα.

1. Για να δημιουργήσετε τη σύνδεση, επιλέξτε **Αποθήκευση**.

Μπορείτε, επίσης, να επιλέξετε **Εγκατάσταση** σε ένα πλακίδιο στην καρτέλα **Ανακάλυψη**.

### <a name="allow-contributors-to-use-a-connection-for-exports"></a>Να επιτρέπεται στους συμβάλλοντες να χρησιμοποιούν μια σύνδεση για εξαγωγές

Κατά τη ρύθμιση ή την επεξεργασία μιας σύνδεσης εξαγωγής, μπορείτε να επιλέξετε ποιοι χρήστες θα έχουν το δικαίωμα να χρησιμοποιήσουν αυτήν τη συγκεκριμένη σύνδεση για να καθορίσουν τις [εξαγωγές](export-destinations.md). Από προεπιλογή, μια σύνδεση είναι διαθέσιμη σε χρήστες με ρόλο διαχειριστή. Μπορείτε να αλλάξετε αυτήν τη ρύθμιση στην ενότητα **Επιλογή ποιος θα χρησιμοποιεί αυτήν τη σύνδεση** και να επιτρέψετε στους χρήστες με ρόλο συμβάλλοντος να χρησιμοποιούν αυτήν τη σύνδεση.

- Οι συμβάλλοντες δεν θα μπορούν να προβάλουν ή να επεξεργαστούν τη σύνδεση. Θα βλέπουν μόνο το εμφανιζόμενο όνομα τον τύπο του κατά τη δημιουργία μιας εξαγωγής.
- Με την κοινή χρήση μιας σύνδεσης, επιτρέπετε στους συμβάλλοντες να χρησιμοποιούν μια σύνδεση. Οι συμβάλλοντες θα βλέπουν τις κοινόχρηστες συνδέσεις όταν ορίζουν εξαγωγές. Μπορούν να διαχειριστούν κάθε εξαγωγή που χρησιμοποιεί αυτήν τη συγκεκριμένη σύνδεση.
- Μπορείτε να αλλάξετε αυτή τη ρύθμιση διατηρώντας παράλληλα τις εξαγωγές που έχουν ήδη καθοριστεί από τους συμβάλλοντες.

## <a name="edit-a-connection"></a>Επεξεργασία μιας σύνδεσης

1. Μεταβείτε στην επιλογή **Διαχειριστής** > **Συνδέσεις (έκδοση προεπισκόπησης)**.

1. Μεταβείτε στην καρτέλα **Συνδέσεις**.

1. Επιλέξτε τα κατακόρυφα αποσιωπητικά για τη σύνδεση που θέλετε να επεξεργαστείτε.

1. Επιλέξτε **Επεξεργασία**.

1. Αλλάξτε τις τιμές που θέλετε να ενημερώσετε κι επιλέξτε **Αποθήκευση**.

## <a name="remove-a-connection"></a>Κατάργηση μιας σύνδεσης

Εάν η σύνδεση που καταργείτε χρησιμοποιείται από εμπλουτισμούς ή εξαγωγές, πρέπει πρώτα να τις αποσυνδέσετε ή να τις καταργήσετε. Το παράθυρο διαλόγου κατάργησης θα σας καθοδηγήσει στους σχετικούς εμπλουτισμούς ή τις εξαγωγές. 

Ο αποσυνδεσεμένοι εμπλουτισμοί και εξαγωγές είναι ανενεργοί. Τα επανενεργοποιείτε προσθέτοντας μια άλλη σύνδεση σε αυτά στη σελίδα [Εμπλουτισμοί](enrichment-hub.md) ή [Εξαγωγές](export-destinations.md).

1. Μεταβείτε στην επιλογή **Διαχειριστής** > **Συνδέσεις (έκδοση προεπισκόπησης)**.

1. Μεταβείτε στην καρτέλα **Συνδέσεις**.

1. Επιλέξτε τα κατακόρυφα αποσιωπητικά για τη σύνδεση που θέλετε να καταργήσετε.

1. Από την αναπτυσσόμενη λίστα , επιλέξτε το στοιχείο **Κατάργηση**. Εμφανίζεται ένα παράθυρο διαλόγου επιβεβαίωσης.

   1. Εάν υπάρχουν εμπλουτισμοί ή εξαγωγές που χρησιμοποιούν αυτήν τη σύνδεση, επιλέξτε το κουμπί για να δείτε τι χρησιμοποιεί τη σύνδεση.
      - **Εξαγωγές:** Μπορείτε να καταργήσετε ή να αποσυνδέσετε τις εξαγωγές, ώστε να είναι δυνατή η κατάργηση της σύνδεσης. Για να αποσυνδέσουν μια εξαγωγή, οι διαχειριστές μπορούν να χρησιμοποιήσουν την ενέργεια **Αποσύνδεση**. Αυτή η ενέργεια είναι διαθέσιμη για μεμονωμένες και πολλαπλές επιλεγμένες εξαγωγές. Αποσυνδέοντας διατηρείτε τη ρύθμιση παραμέτρων εξαγωγής, αλλά δεν θα εκτελείται μέχρι να προστεθεί άλλη σύνδεση σε αυτή.
      - **Εμπλουτισμοί:** Μπορείτε να επιλέξετε να καταργήσετε ή να απενεργοποιήσετε τους εμπλουτισμούς, ώστε να είναι δυνατή η κατάργηση της σύνδεσης. 
   1. Αφού η σύνδεση δεν έχει πλέον εξαρτήσεις, μεταβείτε στο **Διαχειριστής** > **Συνδέσεις** και προσπαθήστε να καταργήσετε ξανά τη σύνδεση.

1. Για να επιβεβαιώσετε τη διαγραφή, επιλέξτε **Κατάργηση**.

## <a name="set-up-connections-with-secrets-managed-by-your-own-key-vault"></a>Ρύθμιση συνδέσεων με μυστικά που διαχειρίζεται το δικό σας Key Vault

Ορισμένες συνδέσεις χρειάζονται μυστικά όπως κλειδιά API ή κωδικούς πρόσβασης. Ορισμένες συνδέσεις υποστηρίζουν μυστικά που είναι αποθηκευμένα στο δικό σας Key Vault. Μάθετε περισσότερα σχετικά με τις υποστηριζόμενες συνδέσεις και πώς μπορείτε να τις ρυθμίσετε στο [δικό σας Key Vault για πληροφορίες κοινού](use-azure-key-vault.md).
