---
title: Πρόβλεψη απώλειας συναλλαγών
description: Πρόβλεψη εάν ένας πελάτης κινδυνεύει να μην αγοράζει πλέον τα προϊόντα ή τις υπηρεσίες σας.
ms.date: 11/12/2020
ms.reviewer: mhart
ms.service: customer-insights
ms.subservice: audience-insights
ms.topic: how-to
author: zacookmsft
ms.author: zacook
manager: shellyha
ms.openlocfilehash: 28c89693239393d93b7a816535b8c3fffe353935
ms.sourcegitcommit: e57d51ae3cc233f7b6185c074c66efd9800c02c1
ms.translationtype: HT
ms.contentlocale: el-GR
ms.lasthandoff: 07/14/2021
ms.locfileid: "6559405"
---
# <a name="transactional-churn-prediction-preview"></a>Πρόβλεψη απώλειας συναλλαγών (προεπισκόπηση)

Η πρόβλεψη απώλειας συναλλαγών βοηθά στην πρόβλεψη εάν ένας πελάτης δεν πρόκειται πλέον να αγοράζει τα προϊόντα ή τις υπηρεσίες σας σε ένα δεδομένο χρονικό παράθυρο. Μπορείτε να δημιουργήσετε νέες προβλέψεις απώλειας στην **Ευφυΐα** > **Προβλέψεις**. Επιλέξτε **Οι προβλέψεις μου** για να δείτε άλλες προβλέψεις που έχετε δημιουργήσει.

> [!TIP]
> Δοκιμάστε το πρόγραμμα εκμάθησης για μια πρόβλεψη απώλειας συναλλαγών χρησιμοποιώντας δείγμα δεδομένων: [Δείγμα οδηγού πρόβλεψης απώλειας συναλλαγών (προεπισκόπηση)](sample-guide-predict-transactional-churn.md).

## <a name="prerequisites"></a>Προϋποθέσεις

- Τουλάχιστον [Δικαιώματα συμμετέχοντα](permissions.md) στο Customer Insights.
- Επιχειρηματικές γνώσεις για να κατανοήσετε τι σημαίνει για την επιχείρησή σας. Υποστηρίζουμε τους ορισμούς απώλειας βάσει χρόνου, δηλαδή ένας πελάτης θεωρείται ότι έχει χαθεί μετά από μια περίοδο μη αγορών.
- Δεδομένα σχετικά με τις συναλλαγές σας/τις αγορές σας και το ιστορικό τους:
    - Τα αναγνωριστικά συναλλαγών για τη διάκριση αγορών/συναλλαγών.
    - Αναγνωριστικά πελατών για την αντιστοιχία συναλλαγών με τους πελάτες σας.
    - Ημερομηνίες συμβάντος συναλλαγής, οι οποίες καθορίζουν τις ημερομηνίες κατά τις οποίες πραγματοποιήθηκε η συναλλαγή.
    - Το σχήμα των σημασιολογικών δεδομένων για τις αγορές/συναλλαγές απαιτεί τις εξής πληροφορίες:
        - **Αναγνωριστικό συναλλαγής:** ένα μοναδικό αναγνωριστικό μιας αγοράς ή μιας συναλλαγής.
        - **Ημερομηνία συναλλαγής:** η ημερομηνία αγοράς ή συναλλαγής.
        - **Τιμή της συναλλαγής:** η νομισματική μονάδα/αριθμητική αξία της συναλλαγής/του στοιχείου.
        - (Προαιρετικό) **Μοναδικό αναγνωριστικό προϊόντος:** το αναγνωριστικό του προϊόντος ή της υπηρεσίας που αγοράσατε, εάν τα δεδομένα σας βρίσκονται σε επίπεδο στοιχείου γραμμής.
        - (Προαιρετικό) **Εάν αυτή η συναλλαγή ήταν επιστροφή:** ένα πεδίο true/false που προσδιορίζει εάν η συναλλαγή ήταν επιστροφή ή όχι. Εάν η **τιμή της συναλλαγής** είναι αρνητική, θα χρησιμοποιήσουμε επίσης αυτές τις πληροφορίες για να συμπεράνουμε ότι έχει γίνει επιστροφή.
- (Προαιρετικό) Δεδομένα σχετικά με τις δραστηριότητες του πελάτη:
    - Αναγνωριστικά δραστηριοτήτων για τη διάκριση των δραστηριοτήτων του ίδιου τύπου.
    - Αναγνωριστικά πελατών για τη συμφωνία των δραστηριοτήτων με τους πελάτες σας.
    - Πληροφορίες δραστηριότητας που περιέχουν το όνομα και την ημερομηνία της δραστηριότητας.
    - Το σχήμα των σημασιολογικών δεδομένων για τις δραστηριότητες πελατών περιλαμβάνει τα εξής:
        - **Πρωτεύον κλειδί:** ένα μοναδικό αναγνωριστικό για μια δραστηριότητα. Για παράδειγμα, μια επίσκεψη σε μια τοποθεσία Web ή μια καρτέλα χρήσης που δείχνει ότι ο πελάτης δοκίμασε ένα δείγμα του προϊόντος σας.
        - **Χρονική σήμανση:** η ημερομηνία και η ώρα του συμβάντος που προσδιορίζεται από το πρωτεύον κλειδί.
        - **Συμβάν**: Το όνομα του συμβάντος που θέλετε να χρησιμοποιήσετε. Για παράδειγμα, ένα πεδίο που ονομάζεται «UserAction» σε ένα μανάβικο μπορεί να είναι μια χρήση κουπονιού από τον πελάτη.
        - **Λεπτομέρειες:** Λεπτομερείς πληροφορίες σχετικά με το συμβάν. Για παράδειγμα, ένα πεδίο που ονομάζεται «CouponValue» σε ένα μανάβικο μπορεί να είναι η νομισματική αξία του κουπονιού.
- Χαρακτηριστικά προτεινόμενων δεδομένων:
    - Επαρκή ιστορικά δεδομένα: Δεδομένα συναλλαγών για τουλάχιστον το διπλό επιλεγμένο χρονικό διάστημα. Κατά προτίμηση, δύο έως τρία έτη ιστορικού συναλλαγών. 
    - Πολλαπλές αγορές ανά πελάτη: Ιδανικά, τουλάχιστον δύο συναλλαγές ανά πελάτη.
    - Αριθμός πελατών: Τουλάχιστον 10 προφίλ πελατών, κατά προτίμηση περισσότεροι από 1.000 μοναδικοί πελάτες. Το μοντέλο θα αποτύχει, με λιγότερους από 10 πελάτες και με ανεπαρκή ιστορικά δεδομένα.
    - Πληρότητα δεδομένων: Λιγότερο από το 20% των τιμών που λείπουν στο πεδίο δεδομένων της παρεχόμενης οντότητας.

> [!NOTE]
> Για μια επιχείρηση με υψηλή συχνότητα αγορών πελατών (κάθε λίγες εβδομάδες) συνιστάται η επιλογή πιο σύντομου παραθύρου πρόβλεψης και ορισμού απωλειών. Για χαμηλή συχνότητα αγορών (κάθε λίγους μήνες ή μία φορά τον χρόνο), επιλέξτε μεγαλύτερο παράθυρο πρόβλεψης και ορισμό απωλειών.

## <a name="create-a-transactional-churn-prediction"></a>Δημιουργία πρόβλεψης απώλειας συναλλαγών

1. Στο Customer Insights, μεταβείτε στο **Ευφυΐα** > **Προβλέψεις**.

1. Επιλέξτε το πλακίδιο **Μοντέλο απώλειας επλαη (προεπισκόπηση)** και επιλέξτε **Χρήση αυτού του μοντέλου**.
   
1. Στο τμήμα παραθύρου **Μοντέλο απώλειας πελατών**, επιλέξτε **Συναλλαγή** και επιλέξτε **Έναρξη**.

:::image type="content" source="media/select-transaction-churn.PNG" alt-text="Στιγμιότυπο οθόνης με επιλεγμένη συναλλακτική επιλογή στο τμήμα παραθύρου μοντέλου απώλειας πελάτη.":::

### <a name="name-model"></a>Μοντέλο ονόματος

1. Δώστε ένα όνομα για το μοντέλο, το οποίο θα το διακρίνει από άλλα μοντέλα.

1. Δώστε ένα όνομα για την οντότητα εξόδου χρησιμοποιώντας μόνο γράμματα και αριθμούς, χωρίς κενά. Αυτό είναι το όνομα που θα χρησιμοποιήσει η οντότητα μοντέλου. 

1. Επιλέξτε **Επόμενο**.

### <a name="define-customer-churn"></a>Ορισμός απώλειας πελάτη

1. Ορίστε ένα παράθυρο ημερών για την πρόβλεψη απώλειας στο πεδίο **Προσδιορισμός πελατών που μπορεί να χαθούν στο επόμενο**. Για παράδειγμα, προβλέψτε τον κίνδυνο απώλειας για τους πελάτες σας κατά τη διάρκεια των επόμενων 90 ημερών, προκειμένου να ευθυγραμμίσετε τις προσπάθειες διατησης μάρκετινγκ. Η πρόβλεψη του κινδύνου απώλειας για μια μακρύτερη ή μικρότερη χρονική περίοδο μπορεί να καταστήσει δυσκολότερη την αντιμετώπιση των παραγόντων που περιλαμβάνονται στο προφίλ κινδύνου απώλειας, αλλά εξαρτάται από τις συγκεκριμένες επιχειρηματικές ανάγκες σας. 
   >[!TIP]
   > Μπορείτε να επιλέξετε **Αποθήκευση και κλείσιμο** οποιαδήποτε στιγμή για να αποθηκεύσετε την πρόβλεψη ως πρόχειρο. Θα βρείτε την προσχέδια πρόβλεψη στην καρτέλα **Οι προβλέψεις μου** για να συνεχίσετε.

1. Εισαγάγετε τον αριθμό των ημερών για τον ορισμό της απώλειας στο πεδίο **Ένας πελάτης έχει χαθεί εάν δεν έχει κάνει καμία αγορά σε:**. Για παράδειγμα, εάν ένας πελάτης δεν έχει κάνει καμία αγορά τις τελευταίες 30 ημέρες, μπορεί να θεωρηθεί ότι έχει χαθεί για την επιχείρησή σας. 

1. Επιλέξτε **Επόμενο** για να συνεχίσετε

### <a name="add-required-data"></a>Προσθήκη απαιτούμενων δεδομένων

1. Επιλέξτε **Προσθήκη δεδομένων** για το **Ιστορικό αγορών** και επιλέξτε την οντότητα που παρέχει τις πληροφορίες του ιστορικού συναλλαγών/αγορών, όπως περιγράφεται στις [προϋποθέσεις](#prerequisites).

1. Αντιστοιχίστε τα σημασιολογικά πεδία σε χαρακτηριστικά εντός της οντότητας ιστορικού αγορών και επιλέξτε **Επόμενο**. Για περιγραφές των πεδίων, ανατρέξτε στις [προϋποθέσεις](#prerequisites).

   :::image type="content" source="media/model-map-purchase-entity.PNG" alt-text="Αντιστοιχίστε σημασιολογικά πεδία της οντότητας αγορών.":::

1. Εάν τα πεδία που ακολουθούν δεν συμπληρώνονται, ρυθμίστε τις παραμέτρους της σχέσης από την οντότητα ιστορικού αγορών σας στην οντότητα «πελάτης».
    1. Επιλέξτε την **Οντότητα ιστορικού αγορών**.
    1. Επιλέξτε το **Πεδίο** που προσδιορίζει τον πελάτη στην οντότητα ιστορικού αγορών. Πρέπει να σχετίζεται με το κύριο αναγνωριστικό πελάτη της οντότητας του πελάτη σας.
    1. Επιλέξτε την **Οντότητα "πελάτης** που ταιριάζει με την κύρια οντότητα του πελάτη σας.
    1. Πληκτρολογήστε ένα όνομα για την περιγραφή της σχέσης.

    :::image type="content" source="media/model-purchase-join.PNG" alt-text="Σελίδα ιστορικού αγορών που δείχνει τη δημιουργία μιας σχέσης με τον πελάτη.":::
   
1. Επιλέξτε **Επόμενο**.

1. Προαιρετικά, επιλέξτε **Προσθήκη δεδομένων** για **Δραστηριότητες πελατών**. Επιλέξτε την οντότητα που παρέχει τις πληροφορίες δραστηριότητας του πελάτη, όπως περιγράφεται στις προϋποθέσεις.

1. Αντιστοιχίστε τα σημασιολογικά πεδία σε χαρακτηριστικά εντός της οντότητας δραστηριότητας πελάτη και επιλέξτε **Επόμενο**. Για περιγραφές των πεδίων, ανατρέξτε στις [προϋποθέσεις](#prerequisites).

   :::image type="content" source="media/map-transaction-data-fields.png" alt-text="Αντιστοίχιση πεδίων πελατών για δεδομένα συναλλαγών.":::

1. Επιλέξτε έναν τύπο δραστηριότητας που να ταιριάζει με τον τύπο της δραστηριότητας πελάτη που ρυθμίζετε. Επιλέξτε **Δημιουργία νέου** και επιλέξτε έναν διαθέσιμο τύπο δραστηριότητας ή δημιουργήστε έναν νέο τύπο.

1. Θα χρειαστεί να ρυθμίσετε τις παραμέτρους της σχέσης από την οντότητα "δραστηριότητα πελάτη" στην οντότητα "πελάτης".
    1. Επιλέξτε το πεδίο που προσδιορίζει τον πελάτη στον πίνακα δραστηριότητας πελάτη. Μπορεί να σχετίζεται άμεσα με το κύριο αναγνωριστικό πελάτη της οντότητας του πελάτη σας.
    1. Επιλέξτε την Οντότητα "πελάτης που ταιριάζει με την κύρια οντότητα του πελάτη σας
    1. Πληκτρολογήστε ένα όνομα για την περιγραφή της σχέσης.

1. Επιλέξτε **Αποθήκευση**.

1. Εάν έχετε οποιεσδήποτε άλλες δραστηριότητες πελατών που θα θέλατε να συμπεριλάβετε, επαναλάβετε τα παραπάνω βήματα.

1. Επιλέξτε **Επόμενο**.

### <a name="set-schedule-and-review-configuration"></a>Ορισμός χρονοδιαγράμματος και αναθεώρηση ρύθμισης παραμέτρων

1. Ρυθμίστε μια συχνότητα για την επανεκπαίδευση του μοντέλου σας. Αυτή η ρύθμιση είναι σημαντική για την ενημέρωση της ακρίβειας των προβλέψεων με τη λήψη νέων δεδομένων. Οι περισσότερες επιχειρήσεις μπορούν να κάνουν επανεκπαίδευση κάθε μήνα και να έχουν μια καλή ακρίβεια για την πρόβλεψή τους.

1. Επιλέξτε **Επόμενο**.

1. Εξετάστε τη ρύθμιση παραμέτρων της πρόβλεψης. Μπορείτε να επιστρέψετε σε προηγούμενα βήματα επιλέγοντας **Επεξεργασία** κάτω από την τιμή που εμφανίζεται. Εναλλακτικά, μπορείτε να επιλέξετε ένα βήμα ρύθμισης παραμέτρων από την ένδειξη προόδου.

1. Εάν έχουν ρυθμιστεί σωστά όλες οι τιμές, επιλέξτε **Αποθήκευση και εκτέλεση** για να ξεκινήσει η διαδικασία πρόβλεψης. Στην καρτέλα **Οι προβλέψεις μου**, μπορείτε να δείτε την κατάσταση των προβλέψεων σας. Η ολοκλήρωση της διεργασίας μπορεί να διαρκέσει αρκετές ώρες ανάλογα με την ποσότητα των δεδομένων που χρησιμοποιούνται στην πρόβλεψη.

## <a name="review-a-prediction-status-and-results"></a>Εξέταση κατάστασης πρόβλεψης και αποτελεσμάτων

1. Μεταβείτε στην **Ευφυΐα** > **Προβλέψεις** και επιλέξτε την καρτέλα **Οι προβλέψεις μου**.

1. Επιλέξτε την πρόβλεψη που θέλετε να επανεξετάσετε.
   - **Όνομα πρόβλεψης:** το όνομα της πρόβλεψης που παρέχεται κατά τη δημιουργία του.
   - **Τύπος πρόβλεψης:** τύπος μοντέλου που χρησιμοποιείται για την πρόβλεψη
   - **Οντότητα εξόδου:** Το όνομα της οντότητας για την αποθήκευση του αποτελέσματος της πρόβλεψης. Μπορείτε να βρείτε μια οντότητα με αυτό το όνομα στα **Δεδομένα** > **Οντότητες**.    
     Στην οντότητα εξόδου, το *ChurnScore* είναι η προβλεπόμενη πιθανότητα απώλειας και το *IsChurn* είναι μια δυαδική ετικέτα με βάση το *ChurnScore* με όριο 0,5. Το προεπιλεγμένο όριο ενδεχομένως να μη λειτουργεί για το σενάριό σας. [Δημιουργήστε ένα νέο τμήμα](segments.md#create-a-new-segment) με το όριο της προτίμησής σας.
     Δεν είναι απαραίτητο όλοι οι πελάτες να είναι ενεργοί πελάτες. Ορισμένοι από αυτούς ενδέχεται να μην έχουν καμία δραστηριότητα για πολύ καιρό και να θεωρούνται ήδη ότι έχουν χαθεί, βάσει του ορισμού των απωλειών σας. Η πρόβλεψη του κινδύνου απώλειας για πελάτες που έχουν ήδη χαθεί δεν είναι χρήσιμη επειδή δεν ανήκουν στο κοινό ενδιαφέροντος.
   - **Πεδίο που προβλέφθηκε:** αυτό το πεδίο συμπληρώνεται μόνο για ορισμένους τύπους προβλέψεων και δεν χρησιμοποιείται σε πρόβλεψη απώλειας.
   - **Κατάσταση:** κατάσταση της εκτέλεσης πρόβλεψης.
        - **Σε ουρά:** η πρόβλεψη αναμένει την εκτέλεση άλλων διεργασιών.
        - **Ανανέωση:** η πρόβλεψη εκτελείται αυτήν τη στιγμή για την παραγωγή αποτελεσμάτων που θα ρέουν στην οντότητα εξόδου.
        - **Αποτυχία:** η εκτέλεση πρόβλεψης απέτυχε. [Επανεξέταση των αρχείων καταγραφής](manage-predictions.md#troubleshoot-a-failed-prediction) για περισσότερες λεπτομέρειες.
        - **Ολοκληρώθηκε με επιτυχία:** η πρόβλεψη έχει ολοκληρωθεί με επιτυχία. Επιλέξτε **Προβολή** στα κατακόρυφα αποσιωπητικά για να δείτε την πρόβλεψη
   - **Έγινε επεξεργασία:** Η ημερομηνία αλλαγής της ρύθμισης παραμέτρων για την πρόβλεψη.
   - **Τελευταία ανανέωση:** Η ημερομηνία κατά την οποία ανανεώνεται η πρόβλεψη έχει ως αποτέλεσμα την οντότητα εξόδου.

1. Επιλέξτε τις κατακόρυφες ελλείψεις δίπλα στην πρόβλεψη για την οποία θέλετε να εξετάσετε τα αποτελέσματα και επιλέξτε **Προβολή**.

   :::image type="content" source="media/model-subs-view.PNG" alt-text="Προβάλετε το στοιχείο ελέγχου, για να δείτε τα αποτελέσματα μιας πρόβλεψης.":::   

1. Υπάρχουν τρεις κύριες ενότητες δεδομένων εντός της σελίδας αποτελεσμάτων:
    1. **Επιδόσεις μοντέλου εκπαίδευσης:** Α, Β ή Γ είναι πιθανές βαθμολογίες. Αυτή η βαθμολογία υποδεικνύει την απόδοση της πρόβλεψης και μπορεί να σας βοηθήσει να αποφασίσετε να χρησιμοποιήσετε τα αποτελέσματα που είναι αποθηκευμένα στην οντότητα εξόδου. Οι βαθμολογίες προσδιορίζονται με βάση τους ακόλουθους κανόνες:
         
         - **Α** όταν το μοντέλο προέβλεψε με ακρίβεια τουλάχιστον το 50% των συνολικών προβλέψεων και όταν το ποσοστό των ακριβών προβλέψεων για τους πελάτες που χάθηκαν είναι μεγαλύτερο από το ποσοστό γραμμής βάσης κατά τουλάχιστον 10%.
            
         - **Β** όταν το μοντέλο προέβλεψε με ακρίβεια τουλάχιστον το 50% των συνολικών προβλέψεων και όταν το ποσοστό των ακριβών προβλέψεων για τους πελάτες που χάθηκαν είναι έως 10% μεγαλύτερο από το ποσοστό γραμμής βάσης.
            
         - **Γ** όταν το μοντέλο προέβλεψε με ακρίβεια μικρότερο του 50% των συνολικών προβλέψεων ή όταν το ποσοστό των ακριβών προβλέψεων για τους πελάτες που χάθηκαν είναι μικρότερο από το ποσοστό γραμμής βάσης.
               
         - **Η γραμμή βάσης** λαμβάνει την είσοδο του χρονικού παραθύρου της πρόβλεψης για το μοντέλο (για παράδειγμα, ένα έτος) και το μοντέλο δημιουργεί διαφορετικά κλάσματα χρόνου, διαιρώντας το με το 2 μέχρι να φθάσει σε ένα μήνα ή λιγότερο. Χρησιμοποιεί αυτά τα κλάσματα για τη δημιουργία ενός επιχειρησιακού κανόνα για τους πελάτες που δεν έχουν αγοράσει σε αυτό το χρονικό πλαίσιο. Αυτοί οι πελάτες θεωρούνται ως χαμένοι. Επιλέγεται ο επιχειρησιακός κανόνας βάσει χρόνου με τη μέγιστη δυνατότητα πρόβλεψης για το ποιος είναι πιθανό να χαθεί ως μοντέλο γραμμής βάσης.
            
    1. **Πιθανότητα επανάληψης (αριθμός πελατών):** Ομαδοποιεί τους πελάτες βάσει του προβλεπόμενου κινδύνου απώλειας. Αυτά τα δεδομένα μπορούν να σας βοηθήσουν αργότερα, εάν θέλετε να δημιουργήσετε ένα τμήμα πελατών με υψηλό κίνδυνο απώλειας. Τέτοιου είδους τμήματα σάς βοηθούν να κατανοήσετε τη θέση στην οποία θα πρέπει να αποκοπεί η ιδιότητα μέλους τμήματος.
       
    1. **Παράγοντες με τη μεγαλύτερη επιρροή:** Υπάρχουν πολλοί παράγοντες που λαμβάνονται υπόψη κατά τη δημιουργία της πρόβλεψής σας. Καθένας από τους συντελεστές έχει τη σπουδαιότητά του υπολογισμένη για τις συγκεντρωτικές προβλέψεις που δημιουργεί ένα μοντέλο. Μπορείτε να χρησιμοποιήσετε αυτούς τους παράγοντες για να επικυρώσετε τα αποτελέσματα της πρόβλεψής σας. Εναλλακτικά, μπορείτε να χρησιμοποιήσετε αυτές τις πληροφορίες αργότερα για να [δημιουργήσετε τμήματα αγοράς](segments.md) που θα μπορούσαν να επηρεάσουν τον κίνδυνο απώλειας για τους πελάτες.

## <a name="manage-predictions"></a>Διαχείριση προβλέψεων

Είναι δυνατή η βελτιστοποίηση, η αντιμετώπιση προβλημάτων, η ανανέωση ή η διαγραφή προβλέψεων. Εξετάστε μια αναφορά χρηστικότητας δεδομένων εισόδου για να μάθετε πώς να κάνετε μια πρόβλεψη πιο γρήγορη και αξιόπιστη. Για περισσότερες πληροφορίες, ανατρέξτε στο θέμα [Διαχείριση προβλέψεων](manage-predictions.md).


[!INCLUDE[footer-include](../includes/footer-banner.md)]
